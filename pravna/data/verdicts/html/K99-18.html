
    <!DOCTYPE html>
    <html lang='en'>
    <head>
        <meta charset='UTF-8'>
        <meta name='viewport' content='width=device-width, initial-scale=1.0'>
        <title>                      
                        K 99/2018
                    </title>
        <style>
            body { font-family: Arial, sans-serif; line-height: 1.6; margin: 20px; }
            h1, h4 { text-align: center; margin: 0; }
            h4 { color: gray; }
            h2 { color: navy; text-align: left; margin-top: 20px; }
            p { text-align: justify; }
            .centered { text-align: center; }
        </style>
    </head>
    <body>
        <h4>
                        Osnovni Sud u Cetinju
                    </h4>
        <h1>                      
                        K 99/2018
                    </h1>
        <h4>27. Maj 2019</h4>
        <br><br>
    <p class='centered'>U IME CRNE GORE</p> OSNOVNI SUD U CETINJU, po sudiji Mariji Ćupić, uz sudjelovanje zapisničarke Aleksandre Martinović, u
                krivičnom predmetu optuženog B. D. A., iz R. F., iz N., zbog krivičnog djela davanje mita iz <a href="../../law_html/criminal_law_acoma_ntoso.html#art_424_para_1" >člana 424. stav 1.</a>  Krivičnog zakonika Crne Gore, u sticaju sa krivičnim djelom napad na službeno lice u vršenju službene
                dužnosti iz člana <a href="../../law_html/criminal_law_acoma_ntoso.html#art_376_para_3" >376. stav 3.</a>  u vezi stava 1. a u <a href="../../law_html/criminal_law_acoma_ntoso.html#art_48_para_1" >vezi člana 48. stav 1.</a>  Krivičnog zakonika Crne Gore (KZCG), po
                Optužnici ODT-a u Cetinju Kt.br. 123/18 od 11.10.2018. godine, koju je ovaj sud zaprimio 12.10.2018. godine,
                nakon održanog glavnog i javnog pretresa od 23.05.2019. godine, u prisustvu zastupnice optužbe, državnog
                tužioca u Cetinju Sanje Radunović , optuženog B. D. A. i njegovog branioca N. K., adv. iz P., donio je dana,
                27.05.2019. godine i javno objavio<p class='centered'>P R E S U D U</p><br><br> Optuženi: B. D. A., od oca A. i majke A., rođene B., rođen .. godine u N., gdje i prebiva, državljanin R.F., srednjeg imovnog
                stanja, neosuđivan,<p class='centered'>K r i v j e:</p><br><br> Što je:
                Dana, 11.09.2018. godine, oko 16,16 časova, u mjestu zv. “B.“, opština C., svjestan svojih djela, čije je izvršenje
                htio i svjestan da su njegova djela zabranjena, policijskim službenicima Uprave policije – Odjeljenja
                bezbjednosti Cetinje, Tripunović Goranu i Bašanović Zariji, ponudio mito da isti ne izvrše službenu radnju
                koju bi morali izvršiti, a potom fizički napao policijskog službenika – oštećenog Tripunović Gorana u vršenju
                poslova redovne kontrole saobraćaja na magistralnom putnom pravcu Cetinje – Podgorica, na način što je,
                nakon što mu je oštećeni Tripunović Goran saopštio da je upravljajući putničkim motornim vozilom marke
                “VW Passat“, reg. oznake PG .., prekoračio dozvoljenu brzinu kretanja i time počinio prekršaj, te da je zbog
                počinjenog prekršaja, dužan na pošti ili u banci platiti novčanu kaznu u iznosu od 34,00 eura, istome ponudio
                novac u iznosu od 20,00 eura, sa ciljem da mu policijski službenik oštećeni Tripunović Goran ne napiše
                prekršajni nalog, te kada je policijski službenik oštećeni Tripunović Goran odbio novac, istome ponudio još
                20,00 eura, ostavljajući novac na gepeku službenog vozila, insistirajući da policijski službenik oštećeni
                Tripunović Goran uzme novac i da njemu i njegovoj majci B. A., koja je bila sa njim u vozilu, dozvoli da nastave
                kretanje, da bi potom, u momentu kada je policijski službenik oštećeni Tripunović Goran , odbio da uzme
                novac i uručio mu prekršajni nalog, te opomenuo njegovu majku B. A., zbog nedozvoljenog snimanja
                mobilnim telefonom, istoga fizički napao, na način što je desnom rukom odgurnuo oštećenog Tripunović
                Gorana, a potom uhvatio istog za lijevu ruku , vukući ga od vozila, da bi u momentu kada ga je oštećeni Tripunović Goran , uz upotrebu fizičke sile savladao i odveo u službeno vozilo, dok se nalazio u vozilu, svojoj
                majci B. A., kazao da policijskim službenicima Tripunović Goranu i Bašanović Zariji ponudi novac u iznosu od
                100,00 eura, kako bi bio pušten na slobodu,<br><br> - čime je izvršio krivično djelo davanje mita iz čl. <a href="../../law_html/criminal_law_acoma_ntoso.html#art_424_para_1" >424. st. 1. KZCG</a>  , u sticaju sa krivičnim djelom napad na
                službeno lice u vršenju službene dužnosti iz čl. <a href="../../law_html/criminal_law_acoma_ntoso.html#art_376_para_3" >376. st. 3.</a>  u vezi st. 1. a u <a href="../../law_html/criminal_law_acoma_ntoso.html#art_48_para_1" >vezi čl. 48. st. 1. KZCG</a>  ,
                Pa mu sud primjenom naprijed navedenih zakonskih odredbi, te odredbi čl. <a href="../../law_html/criminal_law_acoma_ntoso.html#art_3" >3,</a>  <a href="../../law_html/criminal_law_acoma_ntoso.html#art_4" >4,</a>  <a href="../../law_html/criminal_law_acoma_ntoso.html#art_3" >5,</a>  <a href="../../law_html/criminal_law_acoma_ntoso.html#art_13" >13,</a>  <a href="../../law_html/criminal_law_acoma_ntoso.html#art_15" >15,</a>  <a href="../../law_html/criminal_law_acoma_ntoso.html#art_32" >32,</a>  <a href="../../law_html/criminal_law_acoma_ntoso.html#art_33" >33,</a>  <a href="../../law_html/criminal_law_acoma_ntoso.html#art_36" >36,</a>  <a href="../../law_html/criminal_law_acoma_ntoso.html#art_42" >42,</a>  <a href="../../law_html/criminal_law_acoma_ntoso.html#art_45_para1" >45.</a>  st. 1. tačka 3, <a href="../../law_html/criminal_law_acoma_ntoso.html#art_65_para_1" >46. st. 1. tačke 4. i 5</a>  , <a href="../../law_html/criminal_law_acoma_ntoso.html#art_48_para_1" >48. st. 1.</a>  Krivičnog zakonika Crne Gore, prethodno<p class='centered'>U T V R Đ U J E</p><br><br> za krivično djelo davanje mita iz čl. <a href="../../law_html/criminal_law_acoma_ntoso.html#art_424_para_1" >424. st. 1.</a>  KZCG, kaznu zatvora u trajanju od 5 (pet) mjeseci, a za krivično
                djelo napad na službeno lice u vršenju službene dužnosti iz čl. <a href="../../law_html/criminal_law_acoma_ntoso.html#art_376_para_3" >376. st. 3.</a>  u vezi st. 1 Krivičnog zakonika Crne
                Gore, kaznu zatvora u trajanju od 3 (tri) mjeseca,
                Pa ga sud primjenom citiranih zakonskih odredbi, te odredbi čl. <a href="../../law_html/criminal_law_acoma_ntoso.html#art_48_para_2" >48. st. 2. tačka 2.</a>  i <a href="../../law_html/criminal_law_acoma_ntoso.html#art_51" >51.</a>  Krivičnog zakonika
                Crne Gore, te odredbi čl. <a href="/zkp#art_226" >226,</a>  <a href="/zkp#art_226" >229</a>  i <a href="/zkp#art_374" >374.</a>  Zakonika o krivičnom postupku,<p class='centered'>O S U Đ U J E</p><br><br> Na jedinstvenu kaznu zatvora u trajanju od 6 (šest) mjeseci, u koju kaznu mu se ima uračunati vrijeme lišenja
                slobode počev od 11.09.2018. godine od 16,30 časova do 24.09.2018. godine, dok preostali dio kazne isti ima
                izdržati po pravosnažnosti ove presude.
                Obavezuje se optuženi da plati troškove krivičnog postupka na ime vještačenja po vještaku digitalne
                forenzike mr S. B., iz P. o kojima će sud donijeti posebno rješenje, te iznos sudskog paušala u iznosu od 50,00
                eura, u korist Budžeta Crne Gore, u roku od 15 dana od dana pravosnažnosti presude pod prijetnjom
                prinudnim izvršenjem.<br><br> Troškovi na ime angažovanja sudskog tumača za ruski jezik u iznosu od 596,70 eura,kao i iznos troškova
                na ime nagrade i naknade troškova stalnom sudskom tumaču za ruski jezik K. S., iz P., za prevođenje na
                glavnom pretresu održanom dana 21.02.2019.godine, 13.03.2019.godine, 14.04.2019.godine i 23.04.2019.
                godine o kojima će biti odlučeno posebnim rješenjem,<p class='centered'>O b r a z l o ž e nj e</p><br><br> Osnovno državno tužilaštvo u Cetinju, podiglo je pred ovim sudom optužnicu Kt.br. 123/18 od 11.10.2018.
                godine, dana 12.10.2018. godine, protiv optuženog B. D. A., iz R.F., kojom mu je stavilo na teret da je izvršio
                krivično djelo davanje mita iz čl. <a href="../../law_html/criminal_law_acoma_ntoso.html#art_424_para_1" >424. st. 1.</a>  KZCG, u sticaju sa krivičnim djelom napad na službeno lice u
                vršenju službene dužnosti iz čl. <a href="../../law_html/criminal_law_acoma_ntoso.html#art_376_para_3" >376. st. 3.</a>  u vezi st. 1. a u vezi <a href="../../law_html/criminal_law_acoma_ntoso.html#art_48_para_1" >čl. 48. st. 1.</a>  KZCG, koja je potvrđena rješenjem
                krivičnog vijeća ovog suda Kvo.br. 12/18 od 03.12.2018. godine.<br><br> Zastupnica optužnice je u završnoj riječi, istakla kako cijeni da su provedenim dokazima, u cjelosti potvrđeni
                navodi optužnice tog tužilaštva Kt.br.123/18 od 11.10.2018. godine i to prevashodno jasnim i uvjerljivim
                iskazom svjedoka oštećenog Tripunović Gorana, kao i iskazom svjedoka Bašanović Zarije, te uvidom u
                prekršajni nalog UP OB C. broj 0013444181 od 11.09.2018. godine izdat na ime optuženog B. D. Odbrani
                optuženog B. D. A., ne treba pokloniti vjeru, jer je ista u suprotnosti sa ostalim pribavljenim dokazima u
                spisima predmeta, a posebno sa jasnim, uvjerljivim i u svemu saglasnim iskazima oštećenog Tripunović
                Gorana i svjedoka Bašanović Zarije. Naime, optuženi je u svojoj odbrani naveo da policijski službenik
                oštećeni Tripunović Goran nije govorio ruski jezik pa ga iz tog razloga navodno nije razumio, a njegovi navodi
                su opovrgnuti iskazom svjedoka oštećenog Tripunović Gorana, koji je na glavnom pretresu jasno i
                razgovjetno na ruskom jeziku ponovio ono što je rekao optuženom kritičnom prilikom, što je potvrdio
                prisutni prevodilac sa ruskog jezika. Takođe je naveo, da je policijski službenik oštećeni Tripunović Goran u
                jednom momentu pritrčao vozilu u kojem se nalazila njegova majka i da je uhvatio za ruku, stežući je,
                pokušavajući da je izvuče iz vozila, što je opovrgnuto fotografijama koje je priložio branilac optuženog, na
                kojima se vidi oštećena kako sjedi na mjestu suvozača, a pored vozila stoji policijski službenik. Ni na jednoj
                od tih fotografija se ne vidi da je policijski službenik uhvatio za ruku B. A. i da je vuče iz vozila. Pri tom treba
                ukazati da je predmetne fotografije napravila svjedokinja B. A., a sasvim sigurno ne fotografiše tako mirno
                neko koga policajac vuče za ruku da bi je nasilno izvukao iz vozila. Takođe, po mišljenju tužioca ne treba
                prihvatiti ni iskaz svjedoka B. A., koja je između ostalog navela, da je policijski službenik Tripunović Goran,
                pritrčao vozilu u kojem je ona sjedjela, te da je pokušavao da otvori vrata od vozila, a policajac je čim je
                prišao počeo da je vuče za ruku dok su vrata bila otvorena, te da je vukao i za majicu i pokušavao da je izvuče
                iz vozila. Takođe je navela, da nije vidjela što se u tom momentu dešavalo sa njenim sinom jer je pokušavala
                da zatvori vrata dok je policijski službenik Tripunović Goran vukao. Ovakvi navodi svjedoka B. A. su u
                suprotnosti sa iskazom svjedoka oštećenog Tripunović Gorana, kao i sa iskazom svjedoka Bašanović Zarije,
                kao i sa fotografijama koje je priložio branilac optuženog, a koje je sačinila svjedok B. A., predmetnom
                prilikom, budući da na tim fotografijama, ne samo da se ne vidi kako policajac oštećeni Tripunović Goran
                vuče B. A. za majicu i za ruku, već se takav slijed događaja ne može ni naslutiti iz onoga što je snimljeno na
                tim fotografijama, a isto tako nije logično ni životno prihvatljivo da je predmetne fotografije svjedok B. A.
                uspjela da snimi ako je policijski službenik Tripunović Goran pritrčao vozilu u kojem se ona nalazila i odmah
                počeo da je steže za ruku i čupa za majicu, kako bi je nasilno izvukao iz vozila. Sa navedenog, po mišljenju
                tužioca, sud ne treba prihvatiti iskaz svjedoka B. A., već ga treba cijeniti kao pristrasan i sračunat na pomoć
                učiniocu u cilju izbjegavanja odnosno ublažavanja njegove krivično pravne odgovornosti za počinjeno
                krivično djelo. Mišljenja je da su provedenim dokazima u cjelosti potvrđeni navodi optužnog akta tužilaštva
                Kt.br.123/18 od 11.10.2018. godine i da su se u radnjama optuženog B. D. A., stekla sva bitna obilježja bića
                krivičnog djela stavljenog mu na teret. Stoga, je ostala pri podnijetom optužnom aktu i predložila sudu da
                optuženog oglasi krivim i osudi po zakonu,uzimajući u obzir sve olakšavajuće i otežavajuće okolnosti
                zakonom propisane.Branilac optuženog N. K., adv. iz P., je u završnoj riječi, navela da se ocjenom svih provedenih dokaza,
                ponaosob i u konstelaciji, jasno i nedvosmisleno dolazi do zaključka da se u radnjama optuženog B. D., nisu
                stekli elementi bića krivičnih djela koja mu se optužnim aktom stavljaju na teret. Ukazuju na činjenicu da
                optuženi B. D. kritičnom prilikom nije davao mito ovlašćenom policijskom službeniku, niti je pokušao to da
                uradi, niti je imao namjeru da uradi tako nešto. Ovo se prije svega može zaključiti iz odbrane optuženog, ali
                dijelom i iz iskaza svjedoka Tripunović Gorana i Bašanović Zarije. Iz svih tih iskaza proizilazi da, zbog jezičke
                barijere i činjenice da B. D. ne govori crnogorski jezik, isti nije mogao u dovoljnoj mjeri da razumije ono što su
                mu govorili ovlašćeni policijski službenici o plaćanju novčane kazne. Da je tako, proizilazi i iz iskaza svjedoka
                Tripunović Gorana, koji je po svom sopstvenom kazivanju, optuženom na prednjoj strani naloga upisao cifru
                34, a na poleđini prekršajnog naloga nacrtao put do najbliže pošte. Optuženi je shvatio da se kazna od 50,00
                eura umanjuje za 34,00 eura i policajcu ponudio na licu mjesta novčanicu u iznosu od 20,00 eura, kako bi
                odmah platio kaznu, Novac nije nudio sa namjerom da spriječi službeno lice da vrši službenu radnju koju bi
                morao da izvrši, već sa namjerom da plati izrečenu novčanu kaznu i postupi po prekršajnom nalogu.
                Indikativno je da od optuženog kitičnom prilikom nije oduzeta nikakva novčanica koju je navodno nudio
                službenom licu. Stoga, više je nego jasno da se u radnjama optuženog B. D. nisu stekli elementi bića krivičnog
                djela iz čl. 424. st. 1. KZCG. Takođe, optuženi kategorički poriče i da je kritičnom prilikom primjenjivao bilo
                kakvu silu, napadao ili prijetio da će napasti službeno lice u vršenju službene dužnosti. To jasno proizilazi iz
                njegovog iskaza i vizuelnog zapisa koji je njegova majka sačinila na licu mjesta. Iz istih proizilazi i da je istinit
                njegov iskaz kada govori o ponašanju ovlašćenog policijskog službenika prema njegovoj majci, B. A., ali i
                prijetnji upotrebe sredstava za vezivanje. Takvo ponašanje policijskog službenika nije ničim bilo izazvano i
                smatra da nije bilo u skladu sa zakonom. Iskazu svjedoka – oštećenog Tripunović Gorana o navodnom
                napadu, koji je prema njemu provodio B. D., ne može se pokloniti vjera. Naime, iskaz svjedoka nije u tome
                dijelu istinit, logičan, ni ubjedljiv, a ne podržava ga ni vizuelni zapis, niti iskazi svjedoka Bašanović Zarije i B.
                A. Smatra da treba odgledati snimak i odgovoriti na pitanja šta policijski službenik traži otvarajući vrata
                suvozača i prinoseći sredstva za vezivanje suvozaču. Pozicija i ponašanje optuženog B. D. prema policijskom
                službeniku nije napadačka, već suprotno. Kod optuženog je bio prisutan strah da će neko povrijediti njegovu
                majku. Koliko su shvatili, svjedok – oštećeni Tripunović Goran, stava je da je B. A., majka optuženog, sačinila
                zapis kako bi “ucjenjivala policajce“. Ovom prilikom bi istakli da je majka optuženog odlučila da slika
                registarske tablice službenog vozila jer je tako nešto dozvoljeno raditi u Ruskoj Federaciji, (saglasno
                odredbama Saveznog zakona o policiji, No3-FZ od 07.02.2011. godine, Saveznog zakona o borbi protiv
                korupcije No273-FZ od 25.12.2018. godine, naredbe Ministarstva unutrašnjih poslova R.F. o izvršavanju
                državnih funkcija kontrole i nadzora za pridržavanje učesnika u saobraćaju zahtjeva iz oblasti bezbjednosti na
                putevima). Upravo je članom 25. tog akta zabranjeno policijskim službenicima koji vrše kontrolu
                bezbjednosti saobraćaja na putevima da na bilo koji način ometaju upotrebu opreme za snimanje. Pita se
                zbog čega bi bilo kom ovlašćenom policijskom službeniku koji radi svoj posao u skladu sa zakonom i poštuje
                ličnost i dostojanstvo lica koja učestvuju u saobraćaju, smetalo da ga bilo ko snimi i zbog čega bi mislio da
                neko tim snimkom može da ga ucjenjuje. Proizilazi da nema dokaza da je optuženi izvršio krivično djelo iz čl.
                376. st. 3. u vezi st. 1. KZCG. Imajući prednje iznijeto u vidu, predlažu da sud donese presudu kojom se
                optuženi B. D. oslobađa od optužbe. Posebno bi ukazali sudu na činjenicu da optuženi B. D. za svojih 25
                godina nikada nije kažnjavan, da je bio uzoran građanin, da nije sklon nasilju, da na njegovoj strani postoje
                teške porodične prilike jer je njegova majka koja ima samo njega, teško bolesna i da o njoj nema ko drugi da
                brine, da se korektno držao na glavnom pretresu. Neko takav zaista nije predisponiran da izvrši krivično djelo
                i da izlaže sebe i svoju majku neprijatnostima. Ako se optuženi cio svoj život ponašao u skladu sa regulama
                društva i iste strogo poštovao, onda ni prilikom turističke posjete Crnoj Gori, nije imao nikakvog razloga da
                odstupi od svog ranijeg ponašanja.Optuženi B. D. A. je, u svojoj odbrani, u bitnom naveo, da je, u odnosu na krivično djelo koje mu se stavlja na
                teret, on zaista samo htio da plati kaznu policajcima i ništa drugo, a kada se policajac obratio njegovoj majci
                on je želio da smiri situaciju, nikakve zle namjere nije bilo u njegovom ponašanju, niti u njegovom
                postupcima. U Rusiji je zakonito da se kazna plaća policiji na licu mjesta i on je upravo tako postupio i ovdje.
                Misli da se nijesu razumjeli jer policija nije pričala ni ruski ni engleski. Žao mu je mnogo zbog što se ovo desilo
                i bio je veliki nesporazum. Sve je počelo od toga da su ih dana, 11.09.2018. godine, oko 16,00 časova,
                zaustavili policijski službenici nakon čega su zahtijevali da im dâ dokumenta, odnosno vozačku dozvolu, što
                je on i uradio, a zatim je čekao što će dalje da urade. Nijesu mu objasnili zbog čega su uzeli njegova
                dokumenta, već su uzeli ista i udaljili se prema službenom vozilu. Nakon nekoliko minuta pošao je prema
                njiihovom vozilu da vidi što se dešava. Njegova majka je bila sa njim u vozilu i ona je ostala u vozilu. Bio je
                nesporazum zbog jezika, ali je konačno shvatio da mu pišu kaznu. Policajci nisu znali ni ruski ni engleski. On
                je pitao o čemu se radi, a jedan policajac je pokazao na formularu cifru od 50,00 eura. On je pitao da li treba
                da plati, na licu mjesta, ali kako nije dobio odgovor, vratio se prema svom vozilu da uzme novac i plati na licu
                mjesta kaznu. On je donio 20,00 eura i stavio na gepek službenog policijskog vozila. Policajac nije htio da
                primi taj novac i vratio mu ga je, tačnije odgurnuo je novac. On nije shvatio o čemu se radi, jer se kod njih u
                Rusiji kazna može platiti na licu mjesta. Policajac mu je uzeo vozačku dozvolu i dao mu je hrpu papira, a
                nakon toga je rukom pokazao smjer prema gradu. Kako su mu uzeli dokumenta pitao je više puta kako će da
                vozi bez vozačke dozvole, a u tom trenutku je njegova majka odlučila da fotografiše tablice službenog vozila
                kako bi znali kod koga su ostala njegova dokumenta. To je i uradila zato što se policijski službenici nijesu
                legitimisali, iako je on to od njih tražio. Tražio je to i na engleskom i na ruskom jeziku. Čim je policajac
                primijetio da majka snima na telefon, on je dotrčao do njihovog vozila u kojem je njegova majka sjedjela i
                pokušavao da otvori vrata sa suvozačeve strane. Pri tome je uhvatio za ruku njegovu majku i stegao je,
                odnosno pokušavao je da je izvuče iz vozila. Kada je shvatio da prema njegovoj maci primjenjuje silu, shvatio
                je da mora da zaštiti majku i da nešto preduzme. Htio je da pozove jednog njihovog prijatelja u Crnoj Gori,
                kod kojeg su rentirali auto. Policajac nije reagovao na njegove molbe da se okane njegove majke, već je
                nastavio da je cima, pri tome joj je razvukao majicu. On je odlučio da nekako stane između policajca i svoje
                majke kako bi je zaštitio. Pokušavao je da stane između njih dvoje. Čim je policajac primijetio tu njegovu
                namjeru uzeo je lisice, zavrnuo mu ruke iza leđa i stavio mu lisice. On nije imao namjeru da ga spriječi u
                njegovoj radnji, on je samo vikao: „Stanite, stanite!“ i razdvajao ih rukama, pri tome nije upotrebljavao silu.
                Nije odgurnuo policajca već ih samo razdvajao i stalno je govorio: “Stani, stani“. Nakon što su mu stavili lisice
                ubacili su ga u službeno vozilo. Ni u jednom momentu nije iskazao suprotstavljanje. Kada su ga stavili na
                zadnje sjedište službenog vozila, čekao je što će se dalje desiti. Došlo je još jedno službeno vozilo i oni su
                između sebe razgovarali. Tražili su mu ključ od vozila, pokretom ruke i on je dao ključeve jednom policajcu.
                Nakon toga njega su odvezli u policijsku stanicu. U policijskoj stanici razgovor sa njim je nastavio isti policajac
                koji ga je zaustavio na putu. Sve radnje koje je prethodno opisao su se dešavale sa ovim policijskim
                službenikom. Taj policajac je bio prosijede kratke kose, tamnog tena, bio je u uniformi i na njegovim
                nadlakticama su bile oznake, kao kod policajca, koji je sada prisutan prilikom ovog saslušanja. Kada su počeli
                razgovor u policijskoj stanici on je pozvao neku ženu koja je prevodilac. Došao je sa majkom u Crnu Goru,
                09.09.2018. godine, samo turistički i namjeravali su da ostanu do 13.09.2018. godine, kada su trebali da se
                vrate u Rusiju. Kupili su povratne karte. On nije tačno mogao da pročita koji je iznos bio u pitanju, jer je bilo
                nečitko napisano, razumio je samo da su u pitanju euri. Pitao je na engleskom koliko treba da plati, ali je
                policajac odgovorio da ne razumije engleski jezik. Nakon što je policajac prvi put odbio novac, samo je pitao
                koliko novca, a nije vadio više ni jednu novčanicu iz novčanika. Kada je pokušavao da razdvoji policajca od
                svoje majke, njegova lijeva ruka je bila na vozilu, a desna ruka je bila na ramenu policajca, pri tom ga nije
                odgurnuo. Dok je on sjedio sa lisicama u službenom vozilu vidio je da je ovaj isti policajac nogom udario o
                vrata njegovog vozila sa strane, gdje je sjedjela njegova majka. Njegovo vozilo je bilo parkirano na proširenju
                pored puta, okrenuto u pravcu Podgorice, a službeno vozilo je bilo malo sakriveno na jednoj uzbrdici, na
                udaljenosti od 5-6 metara. Njegova majka je izašla iz vozila kada su mu stavili lisice i pitala ovog istogpolicajca što se dešava na ruskom jeziku. Dok su mu stavljali lisice i kazali mu da stavi glavu na svoje vozilo,
                njegova majka je i dalje pokušavala da snima. On je pitao, ako nije dovoljno 20,00 eura, koliko treba još. Nije
                pominjao iznos od 100,00 eura, niti vadio novčanicu od 100,00 eura, samo je pitao koliko treba još. Vozilo
                kojim je upravljao je renta-car vozilo, imao je zapisano ime i prezime kontakt lica. Policajac mu je samo dao
                tu hrpu papira i pokazao mu smjer prema gradu, nije pravio nikakvu skicu prema gradu. Nije ga niko od
                policajaca upozorio, kada je dao novac da je to krivično djelo, a sve i da su rekli on to ne bi razumio. Ovaj
                drugi policajac se nije miješao u njihov razgovor, već je stajao pored radara i radio svoj posao, tek su počeli da
                razgovaraju, kada ga je prvi policajac smjestio u službeno vozilo. On nije prilazio njegovom vozilu. Na
                glavnom pretresu je istakao da je dana, 11.09.2018. godine, oko 16,00 časova, na putu od Cetinja prema
                Podgorici on i njegova majka bili su zaustavljeni od strane dva policajca. Policajci su zatražili dokumenta bez
                objašnjavanja razloga zašto to rade, poslije čega je on njima odmah dao dokumenta. Policajac, koji ih je
                zaustavio, uzeo je ta dokumenta i predao drugom policajcu, nakon čega je onaj drugi policajac izašao iz
                službenog vozila i krenuo prema gepeku službenog vozila da bi se raspitao šta je razlog zaustavljanja i o čemu
                se uopšte radi. Policajac je pokazao neki papir koji je popunjavao. Iz svog vozačkog iskustva shvatio je da je
                razlog zaustavljanja neki prekršaj i da njemu pišu kaznu. On je pokušavao da se interesuje na ruskom i
                engleskom jeziku koliko iznosi kazna i može li da je plati na licu mjesta, ali policajac vjerovatno, ne razumijući
                što on pita, ga je ignorisao. Nakon toga se vratio prema svom automobilu, uzeo 20,00 eura i stavio taj novac
                pored policajca na gepek službenog vozila, predlažući taj novac kao uplatu u korist kazne. Policajac je nešto
                rekao, odbio novac. Poslije čega je on uzeo novac, stavio u džep, uzeo od ovoga papir sa kaznom, svoja
                dokumenta i vratio se prema svom automobilu. Pitao je što da radi dalje, policajac mu je pokazao gestovima
                u pravcu Cetinja i rekao: “Pošta, banka” iz čega je on shvatio da treba da pođe na C. i nađe neku banku i tamo
                plati kaznu. On je saopštio svoju namjeru majci poslije čega je ona odlučila da snimi na telefon tablice
                službenog vozila jer se policajci nijesu predstavili, iako je on to više puta od njih tražio. Informacije koje su
                imali na uniformama on nije apsolutno mogao da pročita kao ruski građanin. Kada je policajac primijetio da
                majka snima telefonom, ovaj je odmah otrčao do nje, otvorio vrata sa njene strane i počeo da zahtijeva da mu
                ona preda telefon, istovremeno čupajući je za ruku i garderobu. Takođe je pripremio lisice i već je bio stavio
                njoj jedan dio lisica na desnu ruku. Cijelo to vrijeme se nalazio pored vozila i policajaca i posmatrao svu tu
                situaciju, vadeći istovremeno svoj telefon i pokušavajući da dobije jednog svog poznanika u Crnoj Gori, koji
                vlada ruskim jezikom. On je zvao N., ali se javio M., pitao ga je kako se ovdje plaća kazna, ali obrativši pažnju
                na to da policajac povećava glas i sve jače cima majku, on je stavio lijevu ruku naprijed da bi ogradio majku.
                Kako je u desnoj ruci držao telefon, tako je lijevom rukom razdvojio majku i policajca, odnosno nije
                pokušavao da ih razdvoji, samo je stavio ruku između njih, jer je policajac svoju desnu ruku stisnuo u pesnicu,
                kao da je već imao namjeru da udari majku. Policajac je odmah reagovao uhvativši ga prvo za lijevu ruku i
                zavrnuvši je iza leđa, a isto to je i uradio sa desnom rukom u kojoj je držao telefon, nakon čega je stavio lisice i
                oduzeo mu telefon i pritisnuo ga uz auto. Poslije toga su ga odveli u službeno vozilo gdje su ga ostavili na
                zadnje sjedište, gdje je čekao dolazak još nekog automobila sa policajcima i čekao je da ga odvezu u
                policijsku stranicu, gdje se i nalazio naredna tri i po dana. Prije prvog dolaska u tužilaštvo on je tri i po dana
                bio u policijskoj stanici u potpunoj tami i hladnoći, bez hrane i bez vode, ali nakon isteka čitavog ovog
                perioda on je uspio u svom sjećanju da obnovi svu hroniku događaja. Izvinio se i dodao da je tačno da je prvi
                iskaz dao 12.09.2018. godine, ali dovoljno je bilo tog jednog dana i prenesenog šoka, da bi on tako zbunjen
                dao iskaz. Njegovo auto je stajalo na proširenju pored puta prema Podgorici, a policijski automobil se nalazio
                pod pravim uglom sa desne strane na rastojanju 5–6 metara od njegovog vozila. Pošto je prvi policajac koji ih
                je zaustavio i uzeo dokumenta pošao u smjeru gepeka službenog vozila i počeo tamo da piše kaznu koristeći
                gepek kao radnu površinu, odnosno kao sto. Policajac kada je pisao kaznu je njemu pokazao brojku 50,00 na
                papiru na kojem je pisao kaznu, ali je tu spomenuo popust ili umanjenje, diskont i u jednom ćošku papira je
                napisao iznos 34. Pošto je on shvatio da je popust 34,00 eura, on je shvatio da kazna iznosi 16,00 eura, ako se
                plati odmah, a dao je 20,00 eura jer nije imao sitno. Takva praksa mu je poznata iz Rusije gdje takođe postoje
                popusti ako se plaća na licu mjesta. Apsolutno tvrdi da na ruskom i engleskom jeziku niti jedne riječi nije biloupućeno od strane policijskih službenika. O davanju mita njega uopšte nije upozoravao, sem što je odbio
                novac, a policijski službenik mu nije nacrtao put do pošte na poleđini naloga. Pojašnjava da prvi put nije
                dobro shvatio pitanje i njegov komentar nečitko napisanom broju odnosi se na broj 34, u vezi toga on je
                nekoliko puta pitao policajca što piše da bi mu po ciframa rekao 3–4.<br><br> Optuženi je u cjelosti prihvatio završnu riječ svoga branioca i dodao da je situacija koja se stvorila za njega
                kao i za njegovu porodicu veliki udarac u finansijskom smislu i zdravstvenom stanju njegove majke. Nije imao
                zlih namjera prema policijskim službenicima, niti prema ovoj državi, a žao mu je što se vodio ovaj postupak.
                Radi razjašnjenja ove krivično pravne stvari sud je u dokaznom postupku proveo sljedeće dokaze: saslušao
                svjedoka – oštećenog Tripunović Gorana , svjedoka Bašanović Zariju, na saglasan predlog stranaka umjesto
                neposrednog saslušanja pročitao iskaz svjedoka B. A., pročitao prekršajni nalog Uprave Policije OB C. broj
                0013444181 od 11.09.2018. godine izdat na ime optuženog B. D. A., zbog počinjenog prekršaja iz člana 323.
                stav 1. tačka 5. Zakona o bezbjednosti saobraćaja na putevima, sa nalogom platioca od 11.09.2018.
                godine;kao i prekršajni nalog Uprave Policije OB C. broj 0013444181 od 11.09.2018. godine izdat na ime
                optuženog B. D.,koji je lično njemu predat dana 11.09.2018.godine od strane ovlašćenih policijskih
                službenika, pročitao nalaz i mišljenje sudskog vještaka iz oblasti digitalne forenzike S. B. od 03.05.2019.
                godine i izvršio uvid u 11 fotografija koje su dostavljne sudu, dana 05.04.2019. godine, od strane branioca
                optuženog.<br><br> Sud je rješenjem na glavnom pretresu od 14.05.2019. godine, odbio predlog odbrane da se u svojstvu
                svjedoka sasluša izvjesni M., zaposlen u privrednom društvu „R. c.“ d.o.o. B., na okolnosti razgovora sa
                optuženim kritične prilike, obzirom da po mišljenju suda saslušanje predloženog svjedoka, koji nije bio
                neposredni očevidac konkretnog događaja ne može doprinijeti rasvjetljenju predmetne krivično pravne
                stvari, pa bi saslušanje istog vodilo samo odugovlačenju postupka.<br><br> Iz iskaza svjedoka – oštećenog Tripunović Gorana , proizilazi da je navedenog dana vršio redovnu patrolnu
                djelatnost na magistralnom putnom pravcu C. – Podgorica u mjestu B., a između ostalog i radarsku kontrolu,
                zajedno sa kolegom Bašanović Zarijom. U 16,16 časova zaustavili su putničko motorno vozilo “VW Passat”,
                reg. oznaka PG .., koje se kretalo brzinom 80 km/h, na dijelu puta gdje je brzina ograničena saobraćajnim
                znakom na 50 km/h. Tom prilikom je ustanovljeno da istim upravlja ruski državljanin –ovdje optuženi . Istome
                je od strane policijskog službenika Bašanovoć Zarije, koji ga je i zaustavio, ponuđeno da pogleda snimak
                prekoračenja brzine s tim što će izaći iz vozila, ali je isti to odbio. Protiv navedenog lica je započet postupak
                podnošenja prekršajnog naloga zbog počinjenog prekršaja. On je počeo da piše prekršajni nalog. Lice B. D. A.
                je u jednom trenutku izašao iz vozila, krenuo prema službenom vozilu i prišao njemu. Istome je objasnio na
                ruskom jeziku, da je počinio prekršaj prekoračenja brzine od 30 km/h i da je za taj prekršaj predviđena
                novčana kazna u rasponu od 50,00 do 120,00 eura, s tim što se za navedeni prekršaj piše kazna u iznosu od
                50,00 eura, a da se ista plaća u pošti ili banci. Takođe, je odlukom Vlade utvrđeno da se plaća dvije trećine
                kazne što iznosi 34,00 eura. B. D. je u tom momentu zahtijevao da kaznu ne plati u pošti već mu je ponudio
                iznos od 20,00 eura i da ga puste da nastavi kretanje. Oni su razgovarali kod zadnjeg dijela vozila. Njegov
                kolega Bašanović Zarija je bio udaljen 5–6 metara, ali ne zna da li od vozila koja su prolazila, mogao čuti
                razgovor. B. D. je saopštio da novac vrati nazad, jer je to ovdje zabranjeno i da pođe u poštu da uplatinavedeni iznos kazne. Nakon toga lice B. D. iz novčanika vadi još 20,00 eura, tražeći od njega da ih uzme i da
                ih pusti kako bi nastavili kretanje on i ženska osoba koja je bila sa njim u vozilu, a novac je stavio na gepek
                vozila. Navedeni iznos je takođe odbio i licu uručio prekršajni nalog, a prethodno je na poleđini istog nacrtao
                put do pošte, kako bi se lakše snašao. Saopštio mu je da vozačka dozvola ostaje kod njih do uplate novčane
                kazne i donošenja uplatnice, kao dokaza da je navedeni iznos uplaćen. Kad je rekao ovom licu da uzme novac
                i da mora da ide u poštu da uplati iznos kazne, on je počeo da govori na engleskom praveći se da ne zna ruski
                pa ga je upitao zašto sad govori engleskim jezikom kada je ruski državljanin. On je onda počeo ponovo da
                priča na ruskom. Ovo lice je pokupilo svoj novac sa gepeka vozila i prekršajni nalog koji mu je uručio, a zatim
                se udaljio prema svom vozilu. U tom momentu kolega Bašanović mu je rekao da je žensko lice iz vozila čitavo
                vrijeme fotografisalo njih i snimalo. Nakon toga on se uputio prema ovom vozilu i dok su suvozačeva vrata
                bila otvorena, rekao je ženskoj osobi koja je sjedjela na mjestu suvozača, da ne može da ih snima i
                fotografiše, te da je to zabranjeno. Ista je zalupila vrata vozila koja je on ponovo otvorio i ponovio joj isto.
                Prethodno je B. D. nekoga zvao na telefon i razgovarao, a u momentu kada je on otvorio vrata vozila on ga je
                desnom rukom odgurnuo u predjelu ramena lijeve ruke i uhvatio za lijevu ruku, vukući ga od vozila. Tada je
                on, uz upotrebu fizičke sile savladao ovo lice i istome stavio sredstva za vezivanje, a zatim ga odveo u
                službeno vozilo. Dok se nalazio u vozilu rekao je ovoj ženskoj osobi da im ponudi iznos od 100,00 eura, kako
                bi bio pušten na slobodu. On je u međuvremenu pozvao komandira Nenada Jokića, koji je došao. Nakon toga
                su lica priveli u OB C.. Ističe da se ova ženska osoba ponašala veoma drsko i bezobrazno. Niije htjela u
                početku da im dozvoli da uđu u njihovo vozilo, tek kasnije je na to pristala, pa su vozilo odvezli na parking
                ispred OB C. da bi bilo bezbjedno. Ista nije htjela da ga ostavi na licu mjesta, a nije htjela ni da ga vozi. On ovo
                žensko lice nije čupao za garderobu, niti vukao, tako da njen sin, optuženi, nije imao razlog da ovako postupi.
                Razumije i govori ruski jezik dovoljno da može da se sporazumije. Na glavnom pretresu pojasnio je na ruskom
                jeziku kako se obratio optuženom. On prema B. A. nije primjenjivao fizičku silu ili sredstva za vezivanje, jer za
                tim nije bilo potrebe. B. D. je pozvao nekoga, ali nije čuo sadržinu razgovora, jer nije ni obraćao pažnju što isti
                govori jer je razgovarao sa njegovom majkom. Čitavo vrijeme je B. A. držala telefon i istim je snimala u pravcu
                radara i kolege Bašanović Zarije, kao i prema njenom sinu i njemu. Da bi neko snimao ovlašćenog policijskog
                službenika u vršenju javnih ovlašćenja on mora da ima odobrenje nadležnog starješine, ukoliko se ne radi o
                mjerama tajnog nadzora. Nijesu oduzeli mobilni telefon B. A. jer bi morao primijeniti sredstva prinude i
                fizičku snagu jer nije davala telefon, a pri tome se zatvorila u vozilu. On nema ništa protiv da se dostave
                fotografije koje su sačinjene od strane B. A. sa mobilnog telefona, ali da se dostave kompletne fotografije
                obzirom da je ista tvrdila da je izbrisala fotografije, kako bi pustili njenog sina. Uobičajna je praksa da
                službenu zabilješku sačinjavaju sva lica koja su tu prisustvovala. Što se tiče snimanja, ukoliko je neko u
                prolazu može da se snima određeni dio prirode, objekti i slično, ali ukoliko stojite na jednom mjestu i
                direktno kameru, odnosno u ovom slučaju kameru telefona okrenete prema osobi i snimate kompletan
                događaj sa poznatom namjerom da to iskoristite u negativne svrhe ili podrugljive, onda je to privatni život
                nekoga, koji mogu da iznesu na društvene mreže i da ima znatno veće posljedice nego što se misli. Pridružuje
                se krivičnom gonjenu protiv optuženog ,a ne postavlja imovinsko pravni zahtjev.<br><br> Iz iskaza svjedoka Bašanović Zarije, proizilazi da su navedenog dana vršeći redovnu patrolnu djelatnost na
                magistralnom putnom pravcu C. - Podgorica u mjestu B., a između ostalog i radarsku kontrolu, on i kolega Tripunović Goran . U 16,16 časova zaustavili su putničko motorno vozilo “VW Passat”, registarskih oznaka PG
                .., koje se kretalo brzinom 80 km/h, na dijelu puta gdje je brzina ograničena saobraćajnim znakom na 50
                km/h. Tom prilikom on je prišao vozilu i tražio dokumenta ovom licu koje je upravljalo vozilom i saopštio mu
                na engleskom jeziku koji je prekršaj počinio i da, ako želi priđe radaru i sam se uvjeri da je počinio prekršaj.
                Jasno je zaključio da su ga optuženi i žensko lice koje je sjedjelo u vozilu razumjeli jer su prstom odmahnuli u
                smislu da neće da priđu radaru. Uvidom u dokumenta koja mu je dao utvrdio je da je vozilom upravljao ruski
                državljanin B. D. od oca A., rođen .. godine u K. o., nastanjen u N., R. On je dokumenta predao kolegiTripunović Goranu, koji je počeo da piše prekršajni nalog, a on se vratio kod radara. Ubrzo je iz vozila izašao
                vozač i prišao kolegi Tripunoviću koji je počeo sa ovim licem da razgovara na ruskom jeziku. On nije razumio
                što mu je policijski službenik Tripunović govorio jer ne zna ruski, ali je shvatio da ga je uputio da plati kaznu u
                poštu jer mu je pokazivao rukom prema gradu. On nije mogao da vidi moment kada je vozač vadio novac i
                ponudio ga kolegi Tripunoviću, ali je vidio da ženska osoba iz vozila čitavo vrijeme snimala i njega i njih
                dvojicu. U jednom momentu vozač se vratio prema svom vozilu i on je tada kolegi Tripunoviću rekao da je
                ženska osoba iz vozila cijelo vrijeme snimala. Tripunović je prišao vozilu i obratio se ovoj ženskoj osobi na
                ruskom jezniku, a i on je prišao i rekao istima na engleskom jeziku da snimanje i fotografisanje nije
                dozvoljeno. Siguran je da su ih oboje razumjeli. Ova žena je jako povukla vrata vozila i zalupila ih, pa čak misli
                da je kolegu vratima udarila, kolegu Tripunovića, pa je on otvorio vrata vozila i ponovo je rekao da ona treba
                da izbriše snimke. U tom momentu je prišao vozač i desnom rukom odgurnuo kolegu Tripunovića u predjelu
                ramena lijeve ruke i uhvatio za lijevu ruku, vukući ga od vozila prema sebi. Tripunović se malo zateturao i
                pridržao se za vozilo. Za to vrijeme žena je bila u vozilu. Tada je kolega Tripunović uz upotrebu fizičke sile
                savladao ovo lice i istome stavio sredstva za vezivanje, a zatim ga odveo u službeno vozilo. Čitavo vrijeme,
                dok je ovo trajalo žena iz vozila je snimala telefonom i kada je kolega Tripunović odveo vozača u službeno
                vozilo on je ostao i molio ovu ženu da prestane da snima i da je to zabranjeno. Ona nije ništa odgovarala. Dok
                se vozač nalazio u službenom vozilu, rekao je ovoj ženskoj osobi da im ponudi iznos od 100,00 eura, kako bi
                bio pušten na slobodu. Čim je to ona rekla kolega Tripunović mu je to preveo, a zatim je rekao da mu je ovaj
                mladić, dok je pisao prekršajni nalog, nudio u dva navrata po 20,00 eura. U međuvremenu su pozvali
                dežurnog starješinu Nenada Jokića, koji je došao zajedno sa kolegom Đuranović Darkom. Dok su oni bili tu
                prisutni ova žena ih je čitavo vrijeme ucjenjivala govoreći im da će izbrisati snimke, ako skinu lisice njenom
                sinu i ako ih puste da nastave slobodno kretanje. Kada su im objasnili da treba da budu privedeni u OB C. ova
                žena nije htjela da otvori vrata vozila, bukvalno ih je držala rukom i tek kada je došao dežurni starješina
                Nenad Jokić ona je dozvolila da uđe u vozilo. On ovo žensko lice nije čupao za garderobu, niti vukao, tako da
                njen sin nije imao razlog da ovako postupi. Razumije i govori engleski jezik dovoljno da može da se
                sporazumije, čak je sa ovim momkom čitavo vrijeme razgovarao na engleskom kada je bio priveden u OB C..
                Pojasnio je da dok ga je B. A. snimala telefonom jeste mu bilo neprijatno da ih snima, a redovno su obavljali
                službenu dužnost. Kritičnom prilikom nije primjenjivao sredstva za vezivanje ili fizičku silu prema B. A. i B. D.,
                ni jedno ni drugo. Ovlašćeni policijski službenik primijenio je prema vozaču “polugu” – “ključ na lakat”, dok
                mu je stavljao lisice, ali silu nije nikakvu. Mogao bi da vidi, za slučaj da je policijski službenik Tripunović,
                stavio lisicu na desnu ruku B. A., jer je cijelo vrijeme bio tu pored njega. B. A. kritičnom prilikom nije oduzet
                mobilni telefon, jer ga ona nije dala, a nije ni dozvoljavala da se uđe u vozilo. B. D. jeste pozivao nekoga
                kritičnom prilikom, ali ne razumije ruski, jer je ovaj na ruskom razgovarao. Ne priča tečno engleski, ali govori
                toliko da mogu da ga shvate u dijelu posla koji obavlja i oni su ga dobro razumjeli. Majka optuženog ih je
                bukvalno bojkotovala, odnosno govorila je da poznaje četiri jezika, te kada bi oni govorili na ruskom, onda su
                ovi govorili na engleskom. Kada on počne engleski, ovi bi počeli na ruskom, ili čak na nekom drugom jeziku,
                jednostavno nijesu sarađivali. Saglasan je i nema nikakav problem da se dostave fotografije koje je
                sačinjavala B. A. i da se u njih izvrši uvid. Razumije engleski u onom dijelu koji je njemu potreban za poslove
                koje obavlja s tim što je optuženi pričao da radi na brodu i slično, ali to nije razumio.
                Iz iskaza svjedokinje B. A., proizilazi da je dana, 11.09.2018. godine, njen sin upravljao vozilom renta-car i
                kretali su se iz pravca Njeguša u pravcu Podgorice. Oko 16,00 časova zaustavila su ih dva policajca na putu od
                Cetinja prema Podgorici i jedan od njih je zamolio da mu daju dokumenta. Oni su to i uradili i on je ista odnio
                do službenog vozila. Onda se vratio nazad i njoj je rekao da su prekoračili brzinu. Kako je kod njih običaj, da
                ukoliko nije velika kazna, istu mogu platiti na licu mjesta, rekla je sinu da plate kaznu na licu mjesta, ako je to
                ovdje praksa. Policajac je njenom sinu dao neki formular na kojem nije bilo iznosa kolika je kazna, niti je bilo
                naznačeno gdje treba da plate, takođe nije bilo nikakvih identifikacionih podataka za policajce. Pokušala jeda razgovara sa policajcem koji je bio kod radara, ali je on nije razumio. Počela je da brine gdje će, jer su
                počeli da sklapaju radar, nije znala gdje će da traže dokumenta, pa je odlučila da slika registarske tablice, što
                je u Rusiji dozvoljeno. To se nije dopalo onom policajcu koji se nalazio u vozilu, pa je potrčao ka vozilu u
                kojem je ona sjedjela, a za njim je prišao i njen sin. Ona je pokušavala da zatvori vrata od vozila, a policajac je
                čim je prišao počeo da je vuče za ruku dok su vrata bila otvorena. Vukao je i za majicu i pokušavao da je
                izvuče iz vozila i ostale su joj modrice na desnoj ruci. On je htio da dohvati njen mobilni telefon. Nije vidjela
                što se u tom momentu dešavalo sa njenim sinom jer je pokušavala da zatvori vrata, dok je policajac vukao.
                Ona je zatvorila vrata od vozila, a on je zlobno počeo da udara o vrata vozila. On je već držao lisice u rukama i
                pretpostavlja da je htio njoj da ih stavi, ali je utoliko prišao njen sin i ovaj je njemu stavio lisice. Ne zna iz kojeg
                razloga je stavio njenom sinu lisice, ali ima osjećaj da su bile pripremljene, a on je bio agresivan od početka i
                iz toga razloga njemu stavio lisice. Ovaj prvi policajac koji je bio agresivan je pozivao policajca koji je stajao
                pored radara da donese svoje lisice, međutim, ovaj drugi je pokušavao da smiri prvog policajca i nije prilazio.
                Njenog sina su sa lisicama odveli i sjeli su u službeno vozilo i ona je tada izašla iz njihovog vozila. Oduzeli su
                mu telefon i zatvorili staklo, tako da nijesu mogli da komuniciraju. Ona je pokušavala da kaže da se nijesu
                razumjeli i pokušala je da se razumije sa njim, ali nije uspjela. Sjeća se da je sinu ona lično dala novčanicu od
                20,00 eura da plati kaznu. Računala je da je toliko dovoljno. Nije vidjela kako je policajac reagovao kada mu je
                njen sin dao novčanicu od 20,00 eura zbog položaja vozila. Njihovo vozilo je bilo pored puta parkirano, pa
                radar, a dalje je bilo parkirano službeno vozilo. Imala je kod sebe novca, ali joj sin ni u jednom momentu nije
                rekao da da policajcu 100,00 eura kako bi ga pustio. Sve je to veoma kratko trajalo. Ubrzo su došla još dva
                policajca i ona je pokušala sa nekim da razgovara na ruskom jeziku, ali je niko nije razumio. Njen sin nije
                gurnuo niti povukao policajca. Sve to nije bilo fizički izvodljivo jer se sve dešavalo duž jednih vrata. Zašto bi
                on gurao naoružanog policajca u tuđoj zemlji. Vaspitan je tako da se sa poštovanjem ophodi prema
                službenom licu. U Crnu Goru su došli 08.09.2018. godine, a trebali su da napuste Crnu Goru 13.09.2018.
                godine.<br><br> Iz prekršajnog naloga Uprave Policije, OB C. broj 0013444181 od 11.09.2018. godine izdat na ime B. D. A.,
                proizilazi da je optuženi B. D. A., JMBG .., broj saobraćajne dozvole 113992277, broj vozačke dozvole 471192,
                iz R., dana 11.09.2018. u 16,16 časova, upravljao putničkim motornim vozilom marke “VW Pasat“, registarskog
                broja PG .., u javnom saobraćaju iz pravca Cetinja prema Podgorici brzinom od 80 km/h, u naseljenom mjestu
                B., Opština C., gdje je brzina kretanja vozilom saobraćajnim znakom ograničena na 50 km/h, koji prekršaj je
                utvrđen radarom br. 003139 i istom je shodno članu 323. st. 1. tačka 5. ZOBS-a, izrečena jedinstvena novčana
                kazna u iznosu od 50,00 eura, dok je propisana kazna od 50-120,00 eura.Na primjerku koji je uručen
                optuženom od starne ovlašćenih policijskih službenika ispod upisanog iznosa kazne od 50,00 eura, nalazi se
                upisan iznos 34,00 eura, koji je zaokružen i predstavlja puni iznos kazne umanjen za jednu trećinu. Optuženi
                je prihvatio odgovornost za prekršaj i odrekao se prava na sudsko odlučivanje. Potpisao je prekršajni nalog i
                primio ga je na licu mjesta. Prekršajni nalog potpisali su i ovlašćeni policijski službenici Tripunović Goran,
                broj sl.značke 706 i Bašanović Zarija, broj sl.značke 1058. Iz naloga platioca, proizilazi da je B. D., na račun
                Uprave policije Crne Gore, platio kaznu po prekršajnom nalogu u iznosu od 33,50 eura, dana, 11.09.2018.
                godine.<br><br> Iz nalaza i mišljenja sudskog vještaka iz oblasti digitalne forenzike S. Balše od 03.05.2019. godine, proizilazi
                da je vještak pristupio vještačenju mobilnog telefona “Iphone 7“, IMEI broja 353825208989277, pomoću
                forenzičkog softvera za mobilne telefone “UFED“. Vještačenje je urađeno pomoću metoda “Advanced logical“.
                Na telefonu je pronađen snimak pod imenom “IMG_3632. MOV“, koji je na osnovu meta podataka nastao
                11.09.2018. u 16:24:50 časova. Ekstenzija snimka je .mov i njegova dužina je 9 sekundi. UFED softver je očitaosljedeće meta podatke: Latitudu i longitudu koji pokazuju da je ovaj snimak nastao na magistralnom putu
                Podgorica – C., na samom ulazu u C., što je prikazano na slici 1, koja je nastala pomoću open sourve
                aplikacije “Google Earth“. Snimak je nastao na uređaju “Iphone 7“, model kamere koja je načinila snimak je
                Apple. Predmetni video fajl je smješten na putanji: ./var/mobile/Media/DCIM/103APPLE/IMG_3632.MOV, što je
                lokacija gdje po fabričkim podešavanjima sam telefon smješta fajlove koji su snimljeni na njemu. Sve
                navedeno pokazuje da je snimak autentičan i da je nastao na ovom telefonu, te da na njemu nisu rađene
                nikakve izmjene (jer bi na to ukazali meta podaci) i u potpunosti isključuje mogućnost fotomontaže.
                Uvidom u 11 fotografija koje su dostavljene sudu, dana, 05.04.2019. godine, od strane branioca optuženog,
                proizilazi izgled automobila sa otvorenim vratima mjesta suvozača na kojem sjedi jedno lice, dok policijski
                službenik u uniformi, stoji izvan vozila, odmah pored, držeći u lijevoj ruci sredstva za vezivanje. Na
                fotografijama se ne vidi izgled lica policijskog službenika, dok je njegova pozicija takva da je upravljen prema
                automobilu i putniku, desnom rukom isprva povijenom u laktu, a potom ispruženom u pravcu suvozača. Pri
                ovome je šaka desne ruke policijskog službenika otvorena, dok su mu sredstva za vezivanje u lijevoj ruci.
                Takođe, proizilazi djelimično izgled policijskog službenika, u uniformi sa ispruženom desnom rukom prema
                jednom licu, dok ga za lijevu ruku hvata drugo lice.<br><br> Utvrđujući činjenice radi pravilnog utvrđenja materijalno pravnog odnosa u predmetnoj krivično pravnoj
                stvari, sud je nesumnjivo utvrdio da je optuženi B. D. A. dana, 11.09.2018. godine, oko 16,16 časova, u mjestu
                zv. “B.“, opština C., svjestan svojih djela, čije je izvršenje htio i svjestan da su njegova djela zabranjena,
                policijskim službenicima Uprave policije – Odjeljenja bezbjednosti C., Tripunović Goranu i Bašanović Zariji,
                ponudio mito da isti ne izvrše službenu radnju koju bi morali izvršiti, a potom fizički napao policijskog
                službenika – oštećenog Tripunović Gorana u vršenju poslova redovne kontrole saobraćaja na magistralnom
                putnom pravcu C. – Podgorica, na način što je, nakon što mu je oštećeni Tripunović Goran saopštio da je
                upravljajući putničkim motornim vozilom marke “VW Passat“, reg. oznake PG .., prekoračio dozvoljenu brzinu
                kretanja i time počinio prekršaj, te da je zbog počinjenog prekršaja, dužan na pošti ili u banci platiti novčanu
                kaznu u iznosu od 34,00 eura, istome ponudio novac u iznosu od 20,00 eura, sa ciljem da mu policijski
                službenik oštećeni Tripunović Goran ne napiše prekršajni nalog, te kada je policijski službenik oštećeni
                Tripunović Goran odbio novac, istome ponudio još 20,00 eura, ostavljajući novac na gepeku službenog vozila,
                insistirajući da policijski službenik oštećeni Tripunović Goran uzme novac i da njemu i njegovoj majci B. Alli,
                koja je bila sa njim u vozilu, dozvoli da nastave kretanje, da bi potom, u momentu kada je policijski službenik
                oštećeni Tripunović Goran, odbio da uzme novac i uručio mu prekršajni nalog, te opomenuo njegovu majku
                B. A., zbog nedozvoljenog snimanja mobilnim telefonom, istoga fizički napao, na način što je desnom rukom
                odgurnuo oštećenog Tripunović Gorana , a potom uhvatio istog za lijevu ruku , vukući ga od vozila, da bi u
                momentu kada ga je oštećeni Tripunović Goran , uz upotrebu fizičke sile savladao i odveo u službeno vozilo,
                dok se nalazio u vozilu, svojoj majci B. A., kazao da policijskim službenicima Tripunović Goranu i Bašanović
                Zariji ponudi novac u iznosu od 100,00 eura, kako bi bio pušten na slobodu.
                Naprijed navedene odlučne činjenice sud je utvrdio na osnovu sljedećih dokaza: iskaza svjedoka – oštećenog Tripunović Gorana i svjedoka Bašanović Zarije, te prekršajnog naloga Uprave policije – OB C. broj 0013444181
                od 11.09.2018. godine, izdatog na ime optuženog B. D. zbog počinjenog prekršaja iz čl. 323. st. 1. tačka 5.
                Zakona o bezbjednosti saobraćaja na putevima, sa nalogom platioca od 11.09.2018. godine, kao i
                prekršajnog naloga koji je uručen optuženom,te dovođenjem ovih dokaza u vezu sa odbranom optuženog B.
                D. A. Sud je cijenio i druge materijalne dokaze i to: 11 fotografija dostavljenih od strane branioca optuženog i nalaz
                i mišljenje sudskog vještaka iz oblasti digitalne forenzike S. B. od 03.05.2019. godine, ali je našao da isti ne
                mogu sudu pomoći u rasvjetljenju ove krivično pravne stvari, jer se iz priloženih fotografija, iako su
                autentične, ne može utvrditi jasan i kompletan izgled učesnika kritičnog događaja, pa se iz njih ne mogu
                utvrditi odlučne činjenice za utvrđivanje krivice optuženog.<br><br> Naime, iz iskaza svjedoka – oštećenog Tripunović Gorana , sud je utvrdio da je kritičnog dana vršio redovnu
                patrolnu djelatnost na magistralnom putnom pravcu C. – Podgorica u mjestu B., a između ostalog i radarsku
                kontrolu, zajedno sa kolegom Bašanović Zarijom. U 16,16 časova zaustavili su putničko motorno vozilo “VW
                Passat”, reg. oznaka PG .., koje se kretalo brzinom 80 km/h, na dijelu puta gdje je brzina ograničena
                saobraćajnim znakom na 50 km/h. Tom prilikom je ustanovljeno da istim upravlja ruski državljanin, ovdje
                optuženi. Istome je od strane policijskog službenika Bašanovoć Zarije, koji ga je i zaustavio, ponuđeno da
                pogleda snimak prekoračenja brzine s tim što će izaći iz vozila, ali je isti to odbio. Protiv navedenog lica je
                započet postupak podnošenja prekršajnog naloga zbog počinjenog prekršaja i on je počeo da piše prekršajni
                nalog. Optuženi je u jednom trenutku izašao iz vozila, krenuo prema službenom vozilu i prišao mu. Istome je
                objasnio na ruskom jeziku, da je počinio prekršaj prekoračenja brzine od 30 km/h i da je za taj prekršaj
                predviđena novčana kazna u rasponu od 50,00-120,00 eura, s tim što se za navedeni prekršaj piše kazna u
                iznosu od 50,00 eura, a da se ista plaća u pošti ili banci. Takođe, je odlukom Vlade utvrđeno da se plaća dvije
                trećine kazne što iznosi 34,00 eura. Optuženi je u tom momentu zahtijevao da kaznu ne plati u pošti već mu je
                ponudio iznos od 20,00 eura, da ga puste da nastavi kretanje. Razgovarali su kod zadnjeg dijela vozila, a
                njegov kolega Bašanović Zarija je bio udaljen 5–6 metara, pa ne zna da li je od vozila koja su prolazila, mogao
                čuti razgovor. Optuženom je saopštio da novac vrati nazad, jer je to ovdje zabranjeno i da pođe u poštu da
                uplati navedeni iznos kazne. Nakon toga optuženi je iz novčanika izvadio još 20,00 eura, tražeći od njega da ih
                uzme i da ih pusti kako bi nastavili kretanje on i ženska osoba koja je bila sa njim u vozilu, a novac je stavio na
                gepek vozila. Navedeni iznos je takođe odbio i optuženom uručio prekršajni nalog, a prethodno je na poleđini
                istog nacrtao put do pošte, kako bi se lakše snašao. Saopštio mu je da vozačka dozvola ostaje kod njih do
                uplate novčane kazne i donošenja uplatnice, kao dokaza da je navedeni iznos uplaćen. Kad je rekao
                optuženom da uzme novac i da mora da ide u poštu da uplati iznos kazne, ovaj je počeo da govori na
                engleskom praveći se da ne zna ruski pa ga je upitao zašto sad govori engleskim jezikom kada je ruski
                državljanin, pa je onda počeo ponovo da priča na ruskom. Optuženi je pokupio svoj novac sa gepeka vozila i
                prekršajni nalog koji mu je uručio, a zatim se udaljio prema svom vozilu. U tom momentu njegov kolega
                Bašanović mu je rekao da je žensko lice iz vozila čitavo vrijeme fotografisalo njih i snimalo. Nakon toga on se
                uputio prema ovom vozilu i dok su suvozačeva vrata bila otvorena, rekao je ženskoj osobi koja je sjedjela na
                mjestu suvozača, da ne može da ih snima i fotografiše, te da je to zabranjeno. Ista je zalupila vrata vozila koja
                je on ponovo otvorio i ponovio joj isto. Prethodno je optuženi nekoga zvao na telefon i razgovarao, a u
                momentu kada je on otvorio vrata vozila on ga je desnom rukom odgurnuo u predjelu ramena lijeve ruke i
                uhvatio za lijevu ruku, vukući ga od vozila. Tada je on, uz upotrebu fizičke sile savladao ovo lice i istome stavio
                sredstva za vezivanje, a zatim ga odveo u službeno vozilo. Dok se nalazio u vozilu rekao je ovoj ženskoj osobi
                da im ponudi iznos od 100,00 eura, kako bi bio pušten na slobodu. On je u međuvremenu pozvao komandira
                Nenada Jokića, koji je došao. Nakon toga su lica priveli u OB C. Ova ženska osoba se ponašala veoma drsko.
                Niije htjela u početku da im dozvoli da uđu u njihovo vozilo, tek kasnije je na to pristala, pa su vozilo odvezli
                na parking ispred OB C. da bi bilo bezbjedno. Ista nije htjela da ga ostavi na licu mjesta, a nije htjela ni da ga
                vozi. On ovo žensko lice nije čupao za garderobu, niti vukao, tako da optuženi, nije imao razlog da ovako
                postupi. Razumije i govori ruski jezik dovoljno da može da se sporazumije. On prema B. A. nije primjenjivao
                fizičku silu ili sredstva za vezivanje, jer za tim nije bilo potrebe. Optuženi je pozvao nekoga, ali nije čuosadržinu razgovora, jer nije ni obraćao pažnju što isti govori jer je razgovarao sa njegovom majkom. Čitavo
                vrijeme je B. A. držala telefon i istim je snimala u pravcu radara i kolege Bašanović Zarije, kao i prema njenom
                sinu i njemu. Nijesu oduzeli mobilni telefon B. A. jer bi morao primijeniti sredstva prinude i fizičku snagu jer
                nije davala telefon, a pri tome se zatvorila u vozilu.<br><br> Ovaj iskaz je u saglasju sa iskazom svjedoka Bašanović Zarije, iz kojeg je sud utvrdio da su navedenog dana
                vršeći redovnu patrolnu djelatnost na magistralnom putnom pravcu C. - Podgorica u mjestu B., a između
                ostalog i radarsku kontrolu, on i njegov kolega Tripunović Goran, u 16,16 časova zaustavili putničko motorno
                vozilo “VW Passat” registarskih oznaka PG .., koje se kretalo brzinom 80 km/h, na dijelu puta gdje je brzina
                ograničena saobraćajnim znakom na 50 km/h. Tom prilikom on je prišao vozilu i tražio dokumenta
                optuženom koji je upravljalo vozilom i saopštio mu na engleskom jeziku koji je prekršaj počinio i da, ako želi
                priđe radaru i sam se uvjeri da je počinio prekršaj. Jasno je zaključio da su ga optuženi i žensko lice koje je
                sjedjelo u vozilu razumjeli jer su prstom odmahnuli u smislu da neće da priđu radaru. Uvidom u dokumenta
                koja mu je dao utvrdio je da je vozilom upravljao ruski državljanin ovdje optuženi. On je dokumenta predao
                kolegi oštećenom Tripunović Goranu, koji je počeo da piše prekršajni nalog, a on se vratio kod radara. Ubrzo
                je iz vozila izašao optuženi i prišao oštećenom Tripunoviću koji je počeo sa ovim licem da razgovara na
                ruskom jeziku. On nije razumio što mu je policijski službenik Tripunović govorio jer ne zna ruski, ali je shvatio
                da ga je uputio da plati kaznu u poštu jer mu je pokazivao rukom prema gradu. Nije mogao da vidi moment
                kada je optuženi vadio novac i ponudio ga oštećenom Tripunoviću, ali je vidio da ženska osoba iz vozila
                čitavo vrijeme snimala i njega i njih dvojicu. U jednom momentu optuženi se vratio prema svom vozilu i tada
                je oštećenom Tripunoviću rekao da je ženska osoba iz vozila cijelo vrijeme snimala. Oštećeni je prišao vozilu i
                obratio se ovoj ženskoj osobi na ruskom jezniku, a i on je prišao i rekao istima na engleskom jeziku da
                snimanje i fotografisanje nije dozvoljeno, a siguran je da su ih oboje razumjeli. Ova žena je jako povukla vrata
                vozila i zalupila ih, pa čak misli da je oštećenog vratima udarila, pa je on otvorio vrata vozila i ponovo je rekao
                da ona treba da izbriše snimke. U tom momentu je prišao optuženi i desnom rukom odgurnuo oštećenog u
                predjelu ramena lijeve ruke i uhvatio za lijevu ruku, vukući ga od vozila prema sebi. Oštećeni se malo
                zateturao i pridržao se za vozilo. Za to vrijeme žena je bila u vozilu. Tada je oštećeni uz upotrebu fizičke sile
                savladao ovo lice i istome stavio sredstva za vezivanje, a zatim ga odveo u službeno vozilo. Čitavo vrijeme,
                dok je ovo trajalo žena iz vozila je snimala telefonom i kada je oštećeni odveo optuženog u službeno vozilo
                on je ostao i molio ovu ženu da prestane da snima i da je to zabranjeno, dok ona nije ništa odgovarala. Dok se
                optuženi nalazio u službenom vozilu, rekao je ovoj ženskoj osobi da im ponudi iznos od 100,00 eura, kako bi
                bio pušten na slobodu. Čim je to ona rekla oštećeni mu je to preveo, a zatim je rekao da mu je optuženi, dok
                je pisao prekršajni nalog, nudio u dva navrata po 20,00 eura. U međuvremenu su pozvali dežurnog starješinu
                Nenada Jokića, koji je došao zajedno sa kolegom Đuranović Darkom. Dok su oni bili tu prisutni ova žena ih je
                čitavo vrijeme ucjenjivala govoreći im da će izbrisati snimke, ako skinu lisice njenom sinu i ako ih puste da
                nastave slobodno kretanje. Kada su im objasnili da treba da budu privedeni u OB C. ova žena nije htjela da
                otvori vrata vozila, bukvalno ih je držala rukom i tek kada je došao dežurni starješina Nenad Jokić ona je
                dozvolila da uđe u vozilo. Ovo žensko lice nije čupao za garderobu, niti vukao, tako da njen sin – ovdje
                optuženi nije imao razlog da ovako postupi. Razumije i govori engleski jezik dovoljno da može da se
                sporazumije, čak je sa optuženim čitavo vrijeme razgovarao na engleskom kada je bio priveden u OB C..
                Kritičnom prilikom nije primjenjivao sredstva za vezivanje ili fizičku silu prema B. A. i optuženom. Ovlašćeni
                policijski službenik primijenio je prema vozaču “polugu” – “ključ na lakat”, dok mu je stavljao lisice, ali silu
                nije primjenio. Mogao bi da vidi, za slučaj da je oštećeni, stavio lisicu na desnu ruku B. A., jer je cijelo vrijeme
                bio tu pored njega. B. A. kritičnom prilikom nije oduzet mobilni telefon, jer ga ona nije dala, a nije ni
                dozvoljavala da se uđe u vozilo. Optuženi je pozivao nekoga kritičnom prilikom, ali je na ruskom razgovarao.
                Ne priča tečno engleski, ali govori toliko da mogu da ga shvate u dijelu posla koji obavlja i oni su ga dobro
                razumjeli. Majka optuženog ih je bukvalno „bojkotovala“, odnosno govorila je da poznaje četiri jezika, te kadabi oni govorili na ruskom, onda su ovi govorili na engleskom. Kada on počne engleski, ovi bi počeli na
                ruskom, ili čak na nekom drugom jeziku, jednostavno nijesu sarađivali.<br><br> Navedeni personalni dokazi koherentni su i sa materijalnim dokazima i to: prekršajnim nalogom Uprave
                policije – OB C. broj 0013444181 od 11.09.2018. godine, izdat na ime optuženog B. D. zbog počinjenog
                prekršaja iz čl. 323. st. 1. tačka 5. Zakona o bezbjednosti saobraćaja na putevima, sa nalogom platioca od
                11.09.2018. godine, iz kojih je sud utvrdio da da je optuženi B. D. A., JMBG .., broj saobraćajne dozvole
                113992277, broj vozačke dozvole 471192, iz R., dana 11.09.2018. u 16,16 časova, upravljao putničkim
                motornim vozilom marke “VW Pasat“, registarskog broja PG .., u javnom saobraćaju iz pravca Cetinja prema
                Podgorici brzinom od 80 km/h, u naseljenom mjestu B., Opština C., gdje je brzina kretanja vozilom
                saobraćajnim znakom ograničena na 50 km/h, koji prekršaj je utvrđen radarom br. 003139 i istom je shodno
                članu 323. st. 1. tačka 5. ZOBS-a, izrečena jedinstvena novčana kazna u iznosu od 50,00 eura, dok je
                propisana kazna od 50-120,00 eura.Na primjerku prekršajnog naloga koji je uručen optuženom Ispod
                upisanog iznosa kazne od 50,00 eura, nalazi se iznos 34,00 eura, koji je zaokružen i predstavlja puni iznos
                kazne umanjen za jednu trećinu,a oštećeni Tripunović Goran je potvrdio da se radi o primjerku prekršajnog
                naloga koji je on dao optuženom i na tom primjerku ispisao iznos od 34,00 eura koji je optuženi trebao
                uplatiti,a sve iz razloga da ne bi u Pošti došlo do greške ,odn.da optuženi ne bi uplatio 50,00 eura,što se često
                dešava,a sam prekršajni nalog koji je predao optuženom treba da prate dvije kopije za njega i na jednom
                primjerku od tih kopija na poleđini je optuženom nacrtao put do pošte gdje treba da pođe i da uplati.
                Optuženi je prihvatio odgovornost za prekršaj i odrekao se prava na sudsko odlučivanje. Potpisao je
                prekršajni nalog i primio ga je na licu mjesta. Prekršajni nalog potpisali su i ovlašćeni policijski službenici
                Tripunović Goran, broj sl.značke 706 i Bašanović Zarija, broj sl.značke 1058. Iz naloga platioca, utvrđeno je da
                je optuženi B. D., na žiro-račun Uprave policije Crne Gore, platio kaznu po prekršajnom nalogu u iznosu od
                33,50 eura, dana 11.09.2018. godine.<br><br> Sud je cijenio i iskaz svjedokinje B. A., ali je ocijenio da je ovaj iskaz u koliziji sa provedenim materijalnim i
                personalnim dokazima. Naime, ova svjedokinja tvrdi da je policijski službenik dao njenom sinu – optuženom
                formular, na kojem nije bilo iznosa kolika je kazna, niti šta treba da plate, kao što nije bilo nikakvih
                identifikacionih podataka za policijske službenike. Ovaj dio navoda svjedokinje je u kontradiktornosti sa
                prekršajnim nalogom Uprave policije – OB C. broj 0013444181 od 11.09.2018. godine, izdat na ime optuženog
                zbog počinjenog prekršaja iz čl. 323. st. 1. tačka 5. Zakona o bezbjednosti saobraćaja na putevima, iz kojeg
                jasno proizilazi kolika je visina novčane kazne za učinjeni prekršaj jer je taj iznos upisan na prekršajnom
                nalogu, kao i to koliko se umanjuje novčana kazna ukoliko se odmah plati, te imena i prezimena ovlašćenih
                policijskih službenika, sa oznakama brojeva njihovih službenih znački. Uostalom, ovaj umanjeni iznos od
                34,00 eura, optuženi je uplatio dana, 11.09.2019. godine, što se utvrđuje uvidom u nalog platioca, što znači da
                je optuženi jasno razumio koliko treba da plati kaznu, gdje treba i na koji žiro račun da uplati novčanu kaznu
                za učinjeni prekršaj, pa je nelogičan zaključak svjedokinje da optuženi nije razumio ovlašćene policijske
                službenike gdje treba da plati i kolika mu je izrečena kazna, jer je sve to bilo napisano u prekršajnom nalogu.
                Nelogično je mišljenje svjedokinje da je mislila da je dovoljno da plate 20,00 eura, jer je jasno upisan i
                zakonski raspon novčane kazne i izrečena novčana kazna, a opštepoznato je da u pravnoj državi učinioci
                prekršaja plaćaju onaj iznos koji je zakonom propisan i koji je izrečen na prekršajnom nalogu, a ne onoliko
                koliko smatraju da je dovoljno da plate. Uostalom, je i nerealno da optuženi ovlašćenim policijskih
                službenicima u, za njega, stranoj državi, nudi novčanicu od 20,00 eura, u namjeri da plati novčanu kaznu, koja
                je, sve i da nije znao gdje treba da je plati, veća od iznosa koji je dao policijskim službenicima, te da je nakon
                odbijanja, ostavlja na gepeku službenoh vozila, čime je njegova namjera, po mišljenju suda, bila očiglednousmjerena, ne na plaćanje novčane kazne, već naprotiv, na izbjegavanje plaćanja pune novčane kazne i
                podmićivanje službenih lica, kako bi što prije napustio mjesto na kojem je bilo zaustavljeno putničko
                motorno vozilo kojim je upravljao. Svjedokinja, nadalje, ističe da je jedan od policijskih službenika, vukao za
                ruku, da su joj ostale modrice na desnoj ruci, da je vukao i za majicu, kako bi je izvukao iz vozila, koji navodi
                su opovrgnuti iskazima policijskih službenika svjedoka Bašanović Zarije i oštećenog Tripunović Gorana , koji
                su istakli da prema oštećenoj ni u jednom momentu nijesu koristili prinudu ili silu, niti su joj stavljali sredstva
                vezivanja, već da se ona zatvorila u putničkom motornom vozilu, da je bila jako drska prema njima, te da je
                odbijala da sarađuje. Svjedokinja, navodi da su sredstva za vezivanje – lisice bile pripremljene za nju, ali da su
                iste stavljene njenom sinu – ovdje optuženom B. D., a pri tome svjesno izbjegava da sudu predoči da su
                sredstva za vezivanje – lisice, stavljene na ruke njenog sina, zbog fizičkog nasrtaja na policijskog službenika,
                što su sudu posvjedočili i oštećeni Tripunović Goran i svjedok Bašanović Zarija. Uprkos tome, svjedokinja
                svjedoči da njen sin, ovdje optuženi, nije napadao nijednog od policijskih službenika. Nasuprot iskazima ovih
                svjedoka, svjedokinja tvrdi i da joj sin ni u jednom trenutku nije rekao da dâ policijskom službeniku 100,00
                eura, da bi ga pustio, koji navod je u koliziji sa iskazima saslušanih svjedoka. Dakle, očigledno je da su svi
                navodi svjedokinje B. A., bili sračunati na pomoć optuženom B. D. u izbjegavanju njegove krivice i krivično
                pravne odgovornosti za učinjeno krivično djelo, koje mu se optužnicom stavlja na teret, zbog čega sud njen
                iskaz nije prihvatio kao vjerodostojan i istinit.
                Sud se osvrnuo i na navode odbrane optuženog B. D., skopčane sa navodima njegovog branioca K. N., adv. iz
                P.<br><br> Naime, optuženi u svojoj odbrani na sasvim drukčiji način predstavlja sudu predmetni događaj, a njegovi
                navodi odbrane ne korespondiraju sa ostalim provedenim dokazima u ovom postupku. Optuženi
                prvenstveno tvrdi da je kritične prilike postojala jezička barijera u njegovoj komunikaciji sa ovlašćenim
                policijskim službenicima i da se sa njima nije mogao sporazumjeti ni na ruskom ni na engleskom jeziku. Ovi
                navodi odbrane obesmišljeni su iskazima oštećenog Tripunović Gorana i Bašanović Zarije, koji su sudu
                objasnili kojim stranim jezicima su se koristili prilikom komunikacije sa optuženim. Oštećeni Tripunović
                Goran je, čak pred sudom na ruskom jeziku, predočio kako se obratio optuženom i kako mu je objasnio gdje
                treba da uplati novčanu kaznu i koliki je njen iznos, a sudski tumač za ruski jezik S. K., je sudu potvrdila da je
                njegov govor na ruskom jeziku ispravan, što opovrgava navode odbrane da oštećeni Tripunović Goran ne zna
                ruski jezik i da ga optuženi nije mogao razumjeti kako mu objašnjava plaćanje kazne. Takođe i svjedok –
                policijski službenik Bašanović Zarija, a nasuprot navodima odbrane, tvrdi da se on obraćao optuženom na
                engleskom jeziku i da ga je optuženi razumio, te da je optuženi u momentu kada bi on govorio engleskim
                jezikom, počinjao da priča ruski jezik, a kada je njegov kolega pričao na ruskom jeziku, on bi opet počeo da
                razgovara na engleskom jeziku, jer nije htio da sarađuje sa njima. Optuženi dalje, tvrdi da ga je policijac
                ignorisao, kada ga je pitao kolika je kazna, a pretpostavio je da je u pitanju neki prekršaj u saobraćaju, da bi
                kasnije prilagodio svoju odbranu i kazao da mu je policajac pokazao na formularu cifru od 50,00 eura, pa je
                on donio 20,00 eura da plati i stavio ih na gepek vozila, da bi još jednom mijenjao odbranu i kazao da se, kada
                mu se osvježilo sjećanje, sjetio da je shvatio da je novčana kazna 50,00 eura, te da se umanjuje za 34,00 eura,
                pa je donio 20,00 eura da plati jer nije imao sitno. Ovi navodi su u kontradiktornosti sa navodima svjedokinje
                B. A., koja je tvrdila da je sinu – ovdje optuženom dala iznos od 20,00 eura, jer je ona smatrala da je toliko
                dovoljno da se plati novčana kazna, ali i sa navodima oštećenog Tripunović Gorana, koji je rekao da je
                objasnio optuženom kolika je novčana kazna i gdje treba da je plati a da mu je ovaj nudio 20,00 eura da ga
                pusti, te kada je odbio da primi 20,00 eura i rekao mu da je to zabranjeno, da je novčanicu od 20,00 eura
                stavio na gepeku službenog auta. Takođe su ovi navodi kontradiktorni i sa podacima iz prekršajnog naloga i
                to primjerka koji je predat optuženom, u kojem je jasno napisano kolika je zaprijećena, izrečena, a koliko
                umanjena kazna. Uostalom, u uređenom pravnom sistemu, novčana kazna se plaća u skladu sa pravnim
                propisima i instrukcijama ovlašćenih službenih lica, a nikako ostavljanjem novčanica na gepeku policijskog
                vozila, kao što je u konkretnom bio slučaj, pa se optuženi B. D. ne može pozivati na pravnu zabludu, jer mu jejasno i razumljivo na njegovom maternjem jeziku objašnjeno kako treba, gdje treba i u kom iznosu da plati
                novčanu kaznu, te da je zabranjeno istu plaćati neposredno službenom licu, zbog čega sud izvodi logičan
                zaključak da je ova konkludentna radnja optuženog bila usmjerena na to da ovlašćeno službeno lice ne
                preduzme službenu radnju koju je dužan da preduzme, već da optuženog i njegovu majku pusti sa lica
                mjesta, sa ličnim dokumentima, sa ciljem da mu se ne napiše prekršajni nalog, odnosno kasnije da bez
                plaćanja punog iznosa novčane kazne za učinjeni prekršaj napusti lice mjesta i da ne bude priveden zbog
                napada na službeno lice. Navodi odbrane optuženog se mimoilaze sa navodima oštećenog Tripunović
                Gorana i svjedoka Bašanović Zarije i u dijelu u kome optuženi tvrdi da je jedan od policijskih službenika
                njegovu majku B. A. uhvatio za ruku, da joj je razvukao majicu, da je nogom udario u vrata vozila u kojem je
                sjedjela i da joj je stavio sredstva za vezivanje na jednoj ruci, pa sud ne može ni ovom dijelu odbrane
                optuženog pokloniti vjeru, posebno kod činjenice što i svjedokinja B. A., kolizono navodima odbrane ističe da
                joj policijski službenici nijesu stavljali lisice, već da je smatrala da su pripremljene za nju, a da su stavljene
                njenom sinu, zbog čega je evidentno da su ovi navodi odbrane smišljeni, kako bi se predstavila sudu drukčija
                verzija kritičnog događaja, tj. da je optuženi oštećenog napao iz nužne odbrane, iako za te tvrdnje nema
                dokaza. Takođe se navodi odbrane razilaze sa iskazima svjedoka oštećenog Tripunović Gorana i Bašanović
                Zarije i u dijelu u kojem odbrana tvrdi da nijesu pominjane dodatnih 100,00 eura, kako bi policijski službenici,
                pustili optuženog B. D., da izađe iz službenog vozila i napusti lice mjesta, kao i u dijelu u kojem se opisuje
                napad na službeno lice, jer kod jasnih, objektivnih i uvjerljivih iskaza svjedoka, kojima je sud poklonio punu
                vjeru, sud ne može prihvatiti navode odbrane, naročito kod činjenice što se u konkretnom slučaju radi o
                službenim licima, koji rade posao javne bezbjednosti i koji nemaju nikakvog interesa da stranog državljanina,
                sa kojim se prvi put susrijeću u životu, prijave za ovakvo krivično djelo. Zbog toga, svi navodi odbrane
                optuženog B. D. su ocijenjeni kao sračunati na izbjegavanje krivice i krivično pravne odgovornosti za učinjeno
                krivično djelo, zbog čega ih sud u konačnom nije prihvatio.<br><br> Krivično djelo davanje mita iz <a href="../../law_html/criminal_law_acoma_ntoso.html#art_424_para_1" >čl. 424. st 1.</a>  KZCG, čini onaj ko službenom licu neposredno ili posredno da,
                ponudi ili obeća mito za njega ili drugoga da službeno lice izvrši službenu ili drugu radnju koju ne bi smjelo
                izvršiti ili da ne izvrši službenu radnju, koju bi moralo izvršiti ili ko posreduje pri ovakvom davanju mita
                službenog lica. Dakle, davanje mita, odnosno pravo aktivno podmićivanje postoji kad se službenom licu učini
                ili obeća poklon ili druga korist da bi izvršilo nezakonitu radnju ili da ne bi izvršilo zakonitu radnju. Radnja
                krivičnog djela je obećanje ili davanje mita. Mito je obećano kad davalac na ma koji način izrazi svoju želju ili
                saglasnost da ga učini. To se može učiniti usmenom ili pismenom radnjom ili konkludentnim ponašanjem iz
                koga proizilazi obećanje mita. Pri tome, nije od značaja da li se mito vrši samoinicijativno ili na zahthev
                drugog lica. Obećanje mita se može vršiti neposredno ili posredno, preko drugih lica. Davanje mita je njihovo
                uručivanje ili prenošenje na primaoca i ono se može izvršiti neposredno ili posredno. Djelo je izvršeno samim
                obećanjem ili davanjem mita, u vezi sa vršenjem nezakonite radnje ili neizvršenjem zakonite radnje, ali za
                njegovo postojanje nije neophodno da je primalac mita, u vezi sa tim nešto učinio ili propustio da učini.
                Krivično djelo napad na službeno lice u vršenju dužnosti iz čl. <a href="../../law_html/criminal_law_acoma_ntoso.html#art_376_para_1" >376. st. 1.</a>  KZCG, čini onaj ko napadne ili prijeti
                da će napasti službeno lice u vršenju službene dužnosti, dok je st. 3. prednje citiranog člana propisano da,
                ako je djelo iz st. 1. odnosno 2. istog člana učinjeno prema sudiji ili državnom tužiocu u vezi sa vršenjem
                njihove sudijske, odnosno tužilačke dužnosti ili službenom licu u vezi sa vršenjem poslova javne ili
                nacionalne bezbjednosti.<br><br> Dakle, u radnjama optuženog B. D. A., stekla su se sva objektivna obilježja citiranih krivičnih djela, koja je
                optuženi izvršio u sticaju, a koja mu se predmetnom optužnicom državnog tužilaštva stavljaju na teret.Ocjenjujući subjektivni aspekt kod optuženog B. D., sud je našao da je isti, bio svjestan zabranjenosti i
                protivpravnosti svojih djela, te da je htio njihovo izvršenje. Dakle, optuženi je bio svjestan da je zabranjeno
                nuditi novac policijskom službeniku, sa ciljem da mu službeno lice ne napiše prekršajni nalog, odnosno da ga
                pusti sa lica mjesta, nakon napada na njega, kao i što je bio svjestan da je zabranjeno i protivpravno napasti
                službeno lice u vršenju poslova javne ili državne bezbjednosti, ali je očigledno to htio, jer je i pored svijesti o
                protivpravnosti njegovih djela, voljno preduzeo sve radnje tih krivičnih djela, kako je to i predstavljeno
                optužnicom, pa se u njegovim radnjama iscrpljuje direktni umišljaj (dolus directus) kao najteži oblik vinosti.
                Prilikom utvrđivanja vrste i visine kazne, koju će sud izreći optuženom, cijenjene su sve olakšavajuće i
                otežavajuće okolnosti iz čl. 42. KZCG, pa je sud od olakšavajućih okolnosti na strani optuženog B. D. A.,
                prihvatio navode odbrane da je optuženi neosuđivano lice, koju činjenicu je prihvatilo i državno tužilaštvo
                prilikom podizanja predmetne optužnice, zatim činjenicu da se optuženi korektno držao pred sudom tokom
                ovog postupka, te da je njegova majka B. A., teškog zdravstvenog stanja, što je konstatovano na zapisniku
                ovog suda od 13.03.2019. godine, o čemu je dostavljen dokaz i čemu stranke nijesu prigovorile, već dale
                saglasnost da se njen iskaz, dat kod državnog tužioca, umjesto neposrednog saslušanja pročita pred sudom,
                a koje činjenice je sud cijenio kao naročito olakšavajuće okolnosti u smislu čl. <a href="../../law_html/criminal_law_acoma_ntoso.html#art_45_para_1" >45. st. 1. tač. 3.</a>  KZCG, dok
                otežavajućih okolnosti van bitnih obilježja krivičnog djela nije bilo. Sud je uzevši u obzir sve prednje
                okolnosti, a primjenom čl. <a href="../../law_html/criminal_law_acoma_ntoso.html#art_48_para_1" >48. st 1.</a>  KZCG, optuženom za krivično djelo davanje mita iz čl. 424. st. 1 KZCG,
                prethodno primjenom čl. <a href="../../law_html/criminal_law_acoma_ntoso.html#art_46_para_1" >46. st. 1. tač. 4.</a>  KZCG, ublažio kaznu pa istom utvrdio kaznu zatvora u trajanju od 5
                mjeseci, a za krivično djelo napad na službeno lice u vršenju službene dužnosti iz čl. <a href="../../law_html/criminal_law_acoma_ntoso.html#art_376_para_3" >376. st. 3.</a>  u vezi st. 1
                KZCG, prethodno primjenom čl. <a href="../../law_html/criminal_law_acoma_ntoso.html#art_46_para_1" >46. st. 1. tač. 5.</a>  KZCG, ublažio kaznu pa utvrdio kaznu zatvora u trajanju od 3
                mjeseca, da bi mu primjenom čl. <a href="../../law_html/criminal_law_acoma_ntoso.html#art_48_para_2" >48. st. 2. tačka 2.</a>  KZCG, metodom asperacije, uzevši u obzir da utvrđena
                kazna mora biti veća od svake pojedinačno utvrđene kazne, a manja od njihovog zbira, izrekao jedinstvenu
                kaznu zatvora u trajanju od 6 mjeseci. U izrečenu kaznu se optuženom, primjenom člana 51. KZCG, ima
                uračunati vrijeme lišenja slobode i to počev od 11.09.2018. godine od 16,30 časova do 24.09.2018. godine,
                dok preostali dio kazne isti ima izdržati po pravosnažnosti ove presude. Imajući u vidu svrhu kažnjavanja
                propisanu članom 32. KZCG, sud je uvjerenja da će se ovako izrečenom kaznom zatvora, u dovoljnoj mjeri
                uticati kako na optuženog, tako i na druga lica da ubuduće ne čine krivična djela (specijalna i generalna
                prevencija), čime će se ostvariti opšta svrha izricanja krivičnih sankcija predviđena <a href="../../law_html/criminal_law_acoma_ntoso.html#art_4_para_2" >čl. 4. st. 2.</a>  KZCG, kojom se
                suzbijaju opasne djelatnosti, kojima se povređuju ili ugrožavaju vrijednosti, zaštićene krivičnim
                zakonodavstvom.<br><br> Pošto je optuženi oglašen krivim, to ga je sud primjenom članova <a href="/zkp#art_226" >226</a>  – <a href="/zkp#art_229" >229.</a>  ZKP-a, obavezao da na ime
                troškova krivičnog postupka uplati na ime vještačenja po vještaku digitalne forenzike mr S. B., iz P. o kojima
                će sud donijeti posebno rješenje, te iznos sudskog paušala u iznosu od 50,00 eura, koji iznos je, po
                odmjerenju ovog suda, srazmjeran trajanju i složenosti postupka, te imovinskim prilikama optuženog, a sve
                prednje u korist Budžeta Crne Gore, u roku od 15 dana od dana pravosnažnosti presude pod prijetnjom
                prinudnim izvršenjem.<br><br> Troškovi na ime angažovanja sudskog tumača za ruski jezik u iznosu od 596,70 eura koji se odnosi na
                naknadu i nagradu troškova sudskom tumaču za ruski jezik K. S., iz P. i to :iznos od 177,40 eura, za usmeno
                prevođenje sa crnogorskog na ruski jezik i obratno i za prevod pisanog teksta žalbe, koji su odmjereni
                rješenjem ODT-a u Cetinju Kti br. 7/18 od 11.10.2018. godine; iznos od 20,00 eura, za prevođenje rješenje ovog
                suda Kvo.br. 12/18-I od 19.11.2018. godine, koji su odmjereni rješenjem ovog suda Kvo.br. 12/18-I od21.01.2019. godine; iznos od 204,50 eura, za usmeno prevođenje sa crnogorskog na ruski jezik na ročištu, koji
                su odmjereni rješenjem ovog suda K.br. 99/18 od 14.01.2019. godine; iznos od 102,40 eura, za usmeno
                prevođenje sa crnogorskog na ruski jezik na ročištu, koji su odmjereni rješenjem ovog suda K.br. 99/18 od
                24.01.2019. godine; iznos od 92,40 eura, za usmeno prevođenje sa crnogorskog na ruski jezik na glavnom
                pretresu, koji su odmjereni rješenjem ovog suda K.br. 99/18 od 30.01.2019. godine;kao i iznos troškova na ime
                nagrade i naknade troškova stalnom sudskom tumaču za ruski jezik K. S., iz P., za prevođenje na glavnom
                pretresu održanom dana 21.02.2019.godine, 13.03.2019.godine, 14.04.2019.godine i 23.04.2019. godine o
                kojima će biti odlučeno posebnim rješenjem, padaju na teret Budžetskih sredstava ovog suda jer se isti ne
                naplaćuju od lica koja su po odredbama ovog Zakonika dužna da naknade troškove krivičnog postupka
                ,osnovom člana <a href="/zkp#art_226_para_6" >226. stav 6.</a>  ZKP-a.
                Na osnovu izloženog, a primjenom čl. <a href="/zkp#art_374" >374 ZKP-a</a>  , odlučeno je kao u izreci presude.<p class='centered'>OSNOVNI SUD U CETINJU</p><br><br> Dana, 27.05.2019. godine<br><br> Zapisničar, S u d i j a, Aleksandra Martinović Marija Ćupić,s.r.<br><br> PRAVNA POUKA:<br><br> Protiv ove presude može se izjaviti žalba
                u roku od 15 dana, od dana prijema ovjerenog prepisa
                iste višem sudu u Podgorici, a preko ovog suda.
    </body>
    </html>
    