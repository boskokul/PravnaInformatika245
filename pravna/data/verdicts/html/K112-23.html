
    <!DOCTYPE html>
    <html lang='en'>
    <head>
        <meta charset='UTF-8'>
        <meta name='viewport' content='width=device-width, initial-scale=1.0'>
        <title>                      
                        K 112/2023
                    </title>
        <style>
            body { font-family: Arial, sans-serif; line-height: 1.6; margin: 20px; }
            h1, h4 { text-align: center; margin: 0; }
            h4 { color: gray; }
            h2 { color: navy; text-align: left; margin-top: 20px; }
            p { text-align: justify; }
            .centered { text-align: center; }
        </style>
    </head>
    <body>
        <h4>
                        Osnovni Sud u Bijelom Polju
                    </h4>
        <h1>                      
                        K 112/2023
                    </h1>
        <h4>06. Decembar 2023</h4>
        <br><br>
    <p class='centered'>U IME CRNE GORE</p> OSNOVNI SUD U BIJELOM POLJU , sudija Bojana Radović , uz učešće samostalnog referenta-zapisničara Koviljke Lješnjak , u krivičnom predmetu protiv okrivljene M.Ć. iz B.P., postupajući po optužnici O.d.t. u B.P. KT.br. ................. od 29. marta 2023. godine, zbog krivičnog djela davanje mita iz <a href="../../law_html/criminal_law_acoma_ntoso.html#art_424_para_1" >člana 424 stav 1 Krivičnog
                zakonika C.G.</a>  (Kz), nakon održanog usmenog, glavnog i javnog pretresa zaključenog u prisustvu ODT-u u B.P. D.M. , okrivljene M.Ć. i njenog branioca advokata L.B., donio je i dana 06. 12. 2023. godine javno objavio<br><br> P R E S U D U<br><br> Okrivljena M.Ć. , JMBG ...................... , od oca A. i majke H., rođena ........................ godine, sa prebivalištem u
                B.P., D.-K., državljanka C.G., pismena, sa završenom osnovnom školom, domaćica, lošeg imovnog stanja,
                neudata, osuđivana,<p class='centered'>K R I V A J E</p><br><br> Zato što je:
                Dana 21.03.2023 godine, oko 15:00 h, u prostorijama JZU D.z. B.P., u ul ................, službenom licu, stalnom
                sudskom vještaku dr M.V. , angažovanoj po naredbi O.d.t. u B.P. u predmetu Kt. Br. ............. od 21.03.2023.
                godine radi davanja nalaza i mišljenja u postupku koji se vodi kod istog tužilaštva protiv Ć.H., majke
                okrivljene, ponudila novac da bi doktorka M.V. izvršila službenu radnju, koju ne bi smjela izvršiti, na način što
                je ušla u ordinaciju Dr M.V. , istoj rekla da je došla zbog svoje majke koja je u pritvoru, a koju će policija dovesti
                kod nje na pregled, te da bi htjela da je zamoli da napiše u svom nalazu da njena majka &quot;nije u redu&quot;, kako bi
                ista u postupku ostvarila povoljniji položaj, a potom je na doktorkin sto, iz stisnute šake, spustila novčanicu u
                apoenu od 50€, da bi, nakon što je doktorka povikala&quot; Je li Vi to meni nudite novac, izađite napolje sram Vas
                bilo, sad ću da Vas prijavim policiji&quot;, uzela novac i napustila ordinaciju, pri čemu je bila svjesna svog djela,
                njegove zabranjenosti i htjela njegovo izvršenje,<br><br> čime je izvršila krivično djelo davanje mita iz <a href="../../law_html/criminal_law_acoma_ntoso.html#art_424_para_1" >člana 424 stav 1 Krivičnog zakonika</a>  C.G.,
                - za koje je sud, primjenom citiranog zakonskog propisa te <a href="../../law_html/criminal_law_acoma_ntoso.html#art_2" >čl. 2</a>  , <a href="../../law_html/criminal_law_acoma_ntoso.html#art_2" >4,</a>  <a href="../../law_html/criminal_law_acoma_ntoso.html#art_5" >5,</a>  <a href="../../law_html/criminal_law_acoma_ntoso.html#art_13" >13,</a>  <a href="../../law_html/criminal_law_acoma_ntoso.html#art_15" >15,</a>  <a href="../../law_html/criminal_law_acoma_ntoso.html#art_32" >32,</a>  <a href="../../law_html/criminal_law_acoma_ntoso.html#art_36a" >36a,</a>  <a href="../../law_html/criminal_law_acoma_ntoso.html#art_45" >45</a>  i <a href="../../law_html/criminal_law_acoma_ntoso.html#art_46" >46</a>  Krivičnog
                zakonika, kao i čl. <a href="/zkp#art_226" >226,</a>  <a href="/zkp#art_229" >229</a>  i <a href="/zkp#art_374" >374</a>  Zakonika o krivičnom postupku,<p class='centered'>O S U Đ U J E</p><br><br> Na kaznu zatvora od šest mjeseci i istovremeno određuje da će se kazna izvršiti izdržavanjem u prostorijama
                u kojima okrivljena stanuje, bez napuštanja prostorija u kojima stanuje, uz primjenu elektronskog nadzora.
                Ukoliko okrivljena jednom u trajanju preko šest časova ili dva puta, u trajanju do šest časova, samovoljno
                napusti prostrorije u kojima stanuje, sud će odrediti da ostatak kazne izdrži u Z.za i.k.s.
                Okrivljena se obavezuje da na ime paušala plati ovom sudu iznos od 30,00€, koji iznos će uplatiti na račun
                Budžeta CG broj: broj ..................... , u roku od 15 dana od dana pravosnažnosti presude, pod prijetnjom
                prinudnog izvršenja, s tim što će dokaz o izvršenoj uplati dostaviti krivičnoj pisarnici ovog suda.<p class='centered'>O b r a z l o ž e nj e</p><br><br> Optužnicom O.d.t. u B.P., KT.br. ................ od 29.03.2023. godine, okrivljenoj M.Ć. iz B.P., stavljeno je na teret
                izvršenje krivičnog djela davanje mita iz <a href="../../law_html/criminal_law_acoma_ntoso.html#art_424_para_1" >člana 424 stav 1 Krivičnog zakonika</a>  C.G. Zastupnik optužbe je na
                glavnom pretresu ostao u cjelosti pri podigutoj optužnici i predložio da sud okrivljenu oglasi krivom i osudi
                na kaznu po zakonu.<br><br> Glavni pretres je održan i zaključen u prisustvu tužioca u O.d.t. u B.P. D.M., okrivljene M.Ć. i njenog branioca
                advokata L.B. Okrivljena M.Ć. je tokom postupka izviđaja koristila prvao da se brani ćutanjem.
                Na glavnom pretresu je izjavila da ne priznaje izvršenje krivičnog djela. Iznijela je odbranu, u kojoj je navela
                da je njena majka bila u pritvoru u martu ove godine, a advokatica njene majke, Slađana Ljujić joj je rekla
                uveče, (dan prije predmetnog događaja) oko 23h, da njena majka treba da bude puštena sjutra. Sjutradan je
                srela pomenutu advokaticu, koja joj je rekla da će njena majka biti puštena do kraja radnog vremena,
                odnosno dok sudija donese mjeru zabrane prilaska. Tom prilikom dala je svoj broj telefona advokatici, koja je
                pozvala istog dana i rekla joj da njena majka treba da ide u D.z., nije joj rekla razlog, ali joj je rekla da će ići
                kod dr V. Ona je tada otišla u D.z., medicinska sestra joj je rekla da su završili radno vrijeme i da kod dr V.
                može ući samo privatno. Ona je je rekla da nema problema i ušla je u kancelariju kod dr V. Kancelarija u kojoj
                je bila pomenuta sestra je kancelarija iz koje se ulazi kod dr V. Kad je ušla kod doktorke, ona se već spremala
                da krene, rekla joj je da policija treba da dovede njenu majku kod nje, ili da će je najvjerovatnije ona dovesti,jer joj je advokatica rekla da će biti puštena. Doktorka je pitala gdje joj se nalazi majka u tom momentu, pa joj
                je odgovorila da se nalazi u pritvoru i da treba da je puste posle 3 sata. Doktorka joj je rekla da za to treba
                200€, na šta je ona odgovrila da će dati, ali da za sad ima samo 50€. Nije vadila novac da joj da, a doktorka je
                odmah otvorila vrata i počela da viče &quot;daje mi mito, daje mi mito&quot;. Nije znala šta da kaže, osim doviđenja i
                otišla je.Nije otišla sa namjerom da doktorki da mito, niti je imalo potrebe kad će joj majka biti puštena.
                Mislila je da je to 200€ nešto od suda što treba da plati, a ne bi ni išla u D.z. da joj nije prethodno advokatica
                rekla da njena majka treba da ide tamo.<br><br> U završnoj riječi je okrivljena izjavila da prihvata završnu riječ svog branioca, koji je predložio da sud
                okrivljenu oslobodi od optužbe zbog krivičnog djela, koje joj je stavljeno na teret, a obzirom da se iz
                izvedenih dokaza ne može utvrditi da u njenim radnjama ima elemenata tog krivičnog djela. Kako iz iskaza
                svjedoka M.V. proizilazi da ona nije vidjela novac za koje se tereti okrvljena da je pokušala da da mito, a što
                proizilazi i iz iskaza svjedoka N.R., to znači da ni jedan ni drugi svjedok nisu sigurne u svojim izjavama u
                pogledu davanja određene koristi u novcu od strane okrivljene.Istakao je da je okrivljena sa završenom
                osnovnom školom i vjerovatno neiskusna, a nisu joj poznati postupci pred sudom ili tužilaštvom, pa je
                očigledno iz tog nerazumijevanja, pogrešno shvatila upute, date od strane branioca njene majke advokatice
                S.Lj.
                Radi utvrđivanja odlučnih činjenica i donošenja pravilne i zakonite odluke sud je na glavnom pretresu u
                dokaznom postupku izveo sledeće dokaze: saslušao svjedoke dr M.V. i N.R., izvršio uvid u spise O.d.t. u B.P. Kt.
                br. ………… i izvršio uvid u izvod iz registra kaznene evidencije M.p. na ime okrivljene.
                Cijeneći odbranu okrivljene i izvedene dokaze, kako pojedinačno tako i u međusobnoj povezanosti, a shodno
                članu 370 Zakonika o krivičnom postupku C.G., sud je utvrdio da je okrivljena izvršila krivično djelo, koje joj je
                stavljeno na teret i da je za isto kriva.<br><br> Ovakav zaključak sud temelji prvesteno na iskazu svjedoka M.V., koja je izjavila da radi kao ljekar specijalista
                psihijatar u JZU D.z. B.P., a pored toga je i direktor te Javne ustanove. Dana 21.03.2023. godine, oko 14:30h
                pozvala je državna tužiteljka iz O.d.t. u B.P., J.V., kako bi obavila psihijatriski pregled u svrhu vještačenja u
                jednom predmetu.Tom prilikom su joj iz tužilaštva poslali spise predmeta i dogovorili se da osumnjičenu
                dovede policija na pregled u 14;30h u prostorije C. za m.z. Radila je u svojoj ambulanti pregled pacijenata,
                medicinska sestra N.R. joj je saopštila da je u hodniku čeka neka gospođa Ć., koja je rekla da joj treba
                privatno. Nakon obavljenog pregleda pacijenta, ustala je i rekla sestri da pozove gospođu Ć. da vidi o čemu se
                radi. Ista je ušla u njenu ordinaciju, zatvorila vrata, rekla joj da je došla kod nje zbog majke, koja je u pritvoru i
                da policija treba da je dovede kod nje na pregled, te da bi je ona zamolila da napise da njena majka &quot;nije u
                redu&quot; kako ne bi otišla u zatvor, jer je stara. Tada joj je ona odgovorila da će biti samo onako kako inače jeste,
                te da sa njom neće da diskutuje o tome, pitala je i da li joj majka ima zaista neki problem, a ona je odgovorila
                da nema. Istakla je da je ona stajala i da je htjela da što prije završi taj razgovor, a da je gospođa tada nešto
                rekla u smislu &quot;Evo, evo mi ćemo...&quot; i krenula da na njen sto iz zgrčene šake, spusti nešto, kako je mogla da
                vidi radilo se o novčanici od 50,00. Ona joj je tada viknula &quot;Je li Vi to meni nudite novac, izađite napolje, sram
                Vas bilo&quot;, a zatim je izašla u prostoriju gdje je inače smejštena medicinska sestra sa kojom radi, sa podignutim
                rukama, rekla je medicinskoj sestri N. &quot;Ova gospođa mi nudi novac&quot;. Tada je rekla gospođi &quot;sada ću da vas
                prijavim policiji, kakav je to način, nema smisla&quot;, nakon čega je ta gospođa njoj rekla &quot;Izvinite, ja sam mislila
                samo... &quot; i izašla u hodnik.<br><br> Na glavnom pretresu je ponovila ovako dat iskaz i naglasila da od M.Ć. nije zahtijevala nikakav novac, nije
                pominjala bilo kakav iznos, niti da bilo šta košta 200,00€, a kamoli njen nalaz. Razgovor je trajao 4 do 5
                minuta.Sud je u potpunosti kao istinit prihvatio iskaz svjedoka dr M.V., cijeneći ga potpuno uvjerljivim, dat je jasno,
                bez kontradiktornosti, a nije imalo dokaza ili okolnosti, koje ovaj iskaz dovode u sumnju. Pri tom je iskaz ovog
                svjedoka, u dijelu koji se odnosi na opisano ponašanje okrivljene pri dolasku i na događanje nakon
                ponuđenog novca, potvrđen iskazom svjedoka N.R.<br><br> Naime, svjedok N.R. je izjavila da je zaposlena u JZU D.z. B.P., kao medicinska sestra u C. za m.z. Dana
                21.03.2023. godine, radila je sa dr M., koja je tog dana imala pacijente i negdje oko 14,20h, došla je jedna žena
                koja se predstavila kao Ć., a koja je tražila doktorku i reka da joj doktorka treba privatno. Doktorka je imala
                pregled u ambulanti, pa kada je završila ušla je kod nje i saopštila joj je da je čeka jedna žena Ć. Kada je
                završila sa zakazanim pregledima, spremala se da ide iz ordinacije i tada je ta žena ušla u ordinaciju kod
                doktorke, a nakon što je ušla za sobom je zatvorila vrata. Prostoriju u kojoj je ona i doktorkinu ambulantu
                dijele jedna vrata, pa je čula doktorku kako povišenim tonom govori &quot;Je li vi to meni dajete novac&quot;, a zatim je
                doktorka otvorila vrata iz ordinacije, izašla iz iste i sa podignutim rukama je rekla &quot; N., meni ona nudi novac,
                ja ništa nisam uzela&quot;. To je rekla povišenim tonom, a zatim se obratila toj ženi i rekla joj: &quot;Sad ću da Vas
                prijavim policiji&quot;. U tom trenutku ta žena je samo rekla; &quot;Izvinite&quot;, prošla je pored njih i izašla u hodnik.
                Iskaz svjedoka N.R. sud je prihvatio u potpunosti kao istinit, iz istih razloga, kao i iskaz svjedoka dr M.V.
                Uvidom u spise O.d.t. u B.P. Kt. br. ............... , utvrđeno je da je u tom predmetu donijeta naredba za
                vještačenje, koje je povremeno vještaku dr M.V., a radi davanja nalaza i mišljenja u pogledu uračunljivosti Ć.H.
                Iz istih spisa se utvrđuje da je dr M.V. dala nalaz i mišljenje, a nakon neposrednog pregleda Ć.H., koji obavila
                upravo dana, kada je izvršeno krivično djelo, koje se okrivljenoj Ć.M. stavlja na teret, tj. dana 21. 03. 2023.
                Godine. Iz datom nalaza i mišljenja dr M.V. , proizilazi da je Ć.H. u vrijeme izvršenja djela, koje joj se stavlja na
                teret mogla da shvati značaj svog djela, te da je njena sposobnost upravljanja postupcima bila smanjena, ali
                ne u bitnom nivou.<br><br> Dakle, navedenim dokazima, cijenjenim kako je prethodno navedeno, sud je utvrdio da je okrivljena dana
                21.03.2023 godine, oko 15:00 h, u prostorijama JZU D.z. B.P., ......................... , službenom licu, stalnom
                sudskom vještaku dr M.V. , angažovanoj po naredbi O.d.t. u B.P. u predmetu Kt. Br. .............. od 21.03.2023.
                godine radi davanja nalaza i mišljenja u postupku koji se vodi kod istog tužilaštva protiv Ć.H., majke
                okrivljene, ponudila novac da bi doktorka M.V. izvršila službenu radnju, koju ne bi smjela izvršiti, tako što je
                ušla u ordinaciju Dr M.V. , istoj rekla da je došla zbog svoje majke koja je u pritvoru, a koju će policija dovesti
                kod nje na pregled, te da bi htjela da je zamoli da napiše u svom nalazu da njena majka &quot;nije u redu&quot;, kako bi
                ista u postupku ostvarila povoljniji položaj, a potom je na doktorkin sto, iz stisnute šake, spustila novčanicu u
                apoenu od 50€, da bi nakon što je doktorka povikala&quot; Je li Vi to meni nudite novac, izađite napolje sram Vas
                bilo, sad ću da Vas prijavim policijiu&quot;, uzela novac i napustila ordinaciju.<br><br> Postupajući na opisani način, okrivljena je ostvarila sva bitna obilježja krivičnog djela davanje mita iz člana <a href="../../law_html/criminal_law_acoma_ntoso.html#art_424_para_1" >424 stav 1 Kz</a>  . Ovo krivično djelo čini, shodno pomenutom članu, onaj ko službenom licu neposredno ili
                posredno da, ponudi ili obeća mito za njega ili drugog da službeno lice izvrši službenu radnju ili drugu radnju
                koju ne bi smjelo izvršiti ili da ne izvrši službenu ili drugu radnju koju bi moralo da izvrši ili ko posreduje u
                ovakvom davanju mita službenom licu. Za ovo krivično djelo je propisana kazna zatvora od jedne do osam
                godina.<br><br> U konkretnom slučaju, djelo je izvršeno na način što je okrivljena ponudila mito dr M.V., da dr M. izvrši
                službenu radnju, koju ne bi smjela izvršiti, odnosno da u krivičnom predmetu, kao sudski vještak sačini nalaz
                i da mišljenje sa neistinitom sadržinom.<br><br> Okrivljena je bila svjesna da doktorki nudi novčanicu od 50€, da bi u svom nalazu napisala da njena majka
                &quot;nije u redu&quot;, odnosno da napise nešto što nije istinito, pa je to htjela, čime je krivično djelo izvršila sadirektnim umišljajem i za isto je kriva.
                Sud ne prihvata navode okrivljene da nije imala takvu namjeru, jer je očigledno da jeste, s obzirom na to da je
                niko nije pozvao da ode u D.z. kod dr M.V., niti je postojao neki drugi opravdan razlog za to, zatim je pri
                dolasku rekla pri svom predstavljanju da je došla privatno, zatvorila je vrata kad je ušla kod dr M. i rekla istoj
                da njena majka nema nikakvih zdravstvenih problema, ali je tražila od doktorke da napiše da njena majka
                „nije u redu“. Bez obzira na nivo obrazovanja, koji okrivljena ima, njeno postupanje, kako je prethodno
                opisano, jasno ukazuje na njenu dovoljnu svijest o zabranjenosti djela, koje čini.<br><br> Iz izvoda registra kaznene evidencije M.p. na ime okrivljene, utvrđeno je da je ista osuđivana i to presudom
                O.s. u U. K. br. ................. za krivično djelo krađa iz čl. <a href="../../law_html/criminal_law_acoma_ntoso.html#art_239" >239,</a>  za koje joj je izrečena uslovna osuda.
                Odlučujući o vrsti i visini krivične sankcije, sud je cijenio okolnosti iz čl. 42 Kz, pa je kao olakšavajuću okolnost
                cijenio pobude, iz kojh je djelo izvršeno, odnosno da je okrivljena djelo učinila zbog prirodne jake ljubavi
                prema svojoj majci, koja je u tom momentu bila lišena slobode, a što je predstavljalo način okrivljene da
                eventualno majci pomogne na taj način, kako bi bila puštena na slobodu i kako bi joj bio olakšan položaj u
                krivičnom postupku, što se može cijeniti naročito olakšavajućom okolnosti, a to je jedan od osnova za
                ublažavanje kazne. Zbog toga je sud, primjenom čl. <a href="../../law_html/criminal_law_acoma_ntoso.html#art_45_para_1" >45 st. 1 tač. 3 Kz</a>  , propisanu kaznu ublažio na 6 mjeseci
                zatvora, što je u skladu sa čl. <a href="../../law_html/criminal_law_acoma_ntoso.html#art_46_para_1" >46 st.1 tač.4 Kz</a>  , kojim je propisano da ako je za krivično djelo kao najmanja
                mjera kazne propisan zatvor od jedne godine, kazna se može ublažiti do tri mjeseca.
                Sud je, shodno čl. <a href="../../law_html/criminal_law_acoma_ntoso.html#art_36a" >36a Kz,</a>  odlučio da se kazna izvršava izdržavanjem u prostorijama u kojima okrivljena
                stanuje, uz primjenu elektronskog nadzora, cijeneći da će se ovom kaznom postići svrha kažnjavanja iz <a href="../../law_html/criminal_law_acoma_ntoso.html#art_32" >čl. 32
                Kz</a>  , odnosno da će se istom uticati na okrivljenu i na druge da ne čine krivična djela, te da je ista adekvatan
                izraz društvene osude za krivično djelo i obaveze poštovanja zakona. Sud je odredio, a kako je to propisano u <a href="../../law_html/criminal_law_acoma_ntoso.html#art_36a_para_2" >stavu 2 člana 36a Krivičnog zakonika</a>  , da ukoliko okrivljena jednom u trajanju preko šest časova, ili dva puta,
                u trajanju do šest časova, samovoljno napusti prostorije u kojima stanuje, da će ostatak kazne zatvora izdržati
                u Z. za i. k.s.<br><br> Činjenica je da je okrivljena ranije osuđivana jedanput, ali toj okolnosti sud nije dao značaj okolnosti, koja bi
                isključila mogućnost odluke izdržavanja kazne zatvora u kućnim uslovima, jer je od osude prošlo duže
                vrijeme, a ne radi se o istovrnim krivičnim djelima. Okolnost što je okrivljena ranije osuđivana je bila bitna pri
                odluci da se ne izrekne mjera upozorenja ponovo, jer je očigledno da takva sankcija, ne bi ostvarila svoju
                svrhu.<br><br> Okrivljena je, shodno <a href="/zkp#art_226" >čl. 226</a>  i <a href="/zkp#art_229" >229</a>  Zakonika o krivičnom postupku, obaveza na da plati, na ime paušala, iznos
                od 30,00 €, pri kojem određenju je sud imao u vidu složenost i trajanje krivičnog postupka, te imovinske
                prilike okrivljene.<br><br> Sa iznijetih razloga, shodno <a href="/zkp#art_374" >čl. 374</a>  Zakonika o krivičnom postupku C.G., odlučeno je kao u izreci presude.<br><br> OSNOVNI SUD U BIJELOM POLJU<br><br> Dana 06. 12. 2023. godineZAPISNIČAR, S U D I J A, Koviljka Lješnjak,s.r. Bojana Radović, s.r
    </body>
    </html>
    