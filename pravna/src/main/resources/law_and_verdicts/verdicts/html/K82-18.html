
    <!DOCTYPE html>
    <html lang='en'>
    <head>
        <meta charset='UTF-8'>
        <meta name='viewport' content='width=device-width, initial-scale=1.0'>
        <title>K 82/2018</title>
        <style>
            body { font-family: Arial, sans-serif; line-height: 1.6; margin: 20px; }
            h1, h4 { text-align: center; margin: 0; }
            h4 { color: gray; }
            h2 { color: navy; text-align: left; margin-top: 20px; }
            p { text-align: justify; }
            .centered { text-align: center; }
        </style>
    </head>
    <body>
        <h4>Osnovni Sud u Rožajama</h4>
        <h1>K 82/2018</h1>
        <h4>05. Oktobar 2018</h4>
        <br><br>
    <br><br> OSNOVNI SUD U ROŽAJAMA K.br. 82/18<br><br> U IME CRNE GORE Sudija Osnovnog suda u Rožajama Milosav Zekić , uz učešće zapisničara Jasmine Nurković , rješavajući po optužnom predlogu Osnovnog državnog tužilaštva iz Rožaja Kt.br. 144/18 od 04.09.2018.g. podnijet protiv okrivljenog E.G. iz R. , zbog krivičnog djela davanje mita iz <a href="../../law_html/criminal_law_acoma_ntoso.html#art_424_para_2" target="_blank">čl. 424. st. 2. Krivičnog Zakonika</a>  Crne Gore, nakon održanog glavnog i javnog pretresa dana 04.10.2018.g, u prisustvu državnog tužioca I. D. , okrivljenog i njegovog branioca adv. Nuša Kalača , donio je i dana 05.10.2018. godine, javno objavio<br><br> P R E S U D U<br><br> Okrivljeni E. G. , od oca S. i majke M., rođ. Z., rođen 25.7.1957. godine u selu S., opština B. P., sa prijavljenim prebivalištem u ul. &quot;S.&quot; bb R., a boravištem u V. II reon - opština P., R. K. i u A. - ul. H. broj 46 poštanski broj ..., Nj., državljanin Crne Gore, razumije crnogorski jezik, koji je i njegov jezik, po zanimanju vozač, oženjen, otac dvoje djece, pismen, završio SSS, srednjeg imovnog stanja, osuđivan, presudom Temeljnog sodišća Novo mesto K.br. 322/79, pravosnažna 04.03.1980.g. zbog krivičnog djela iz čl. 56. KZ koja je preinačena presudom Višeg suda u Ljubljani, na kaznu zatvora u trajanju od 2 godine i 10 mjeseci, Temeljnog sodišća Novo mesto K.br. 505/79, pravosnažna 05.09.1979.g. zbog krivičnog djela iz čl. 171. i 186. KZ na kaznu zatvora u trajanju od 2 godine i 10 mjeseci.<br><br> K R I V   J E<br><br> Što je:<br><br> dana 20.08.2018.godine, u Rožajama oko 11,15 h u uračunljivom stanju, svjestan svog djela čije je izvršenje htio, iako je znao da je njegovo djelo zabranjeno, neposredno dao mito službenom licu MUP Crne Gore Filijale za građanska stanja i lične isprave H. M. , da izvrši službenu radnju koju bi morao izvršiti, na način što je istom predao pasoš radi zamjene zbog isteka važnosti u kome se nalazila novčanica od 10,00 Eura, pa kada ga je H. upitao ,,šta je ovo, šta će ovih 10 Eura ovdje&quot;, okrivljeni je odgovorio, ,,da popiješ kafu, male su vam plate&quot;, koju novčanicu H. nije prihvatio, već mu je vratio,<br><br> - čime je izvršio krivično djelo davanje mita iz <a href="../../law_html/criminal_law_acoma_ntoso.html#art_424_para_2" target="_blank">čl. 424. st. 2. Krivičnog zakonika</a>  Crne Gore.<br><br> pa ga sud primjenom pomenutog zakonskog propisa i <a href="../../law_html/criminal_law_acoma_ntoso.html#art_4" target="_blank">čl. 4</a>  , <a href="../../law_html/criminal_law_acoma_ntoso.html#art_13" target="_blank">13</a>  , <a href="../../law_html/criminal_law_acoma_ntoso.html#art_14" target="_blank">14</a>  , <a href="../../law_html/criminal_law_acoma_ntoso.html#art_15" target="_blank">15</a>  , <a href="../../law_html/criminal_law_acoma_ntoso.html#art_32" target="_blank">32</a>  , <a href="../../law_html/criminal_law_acoma_ntoso.html#art_36" target="_blank">36</a>  , <a href="../../law_html/criminal_law_acoma_ntoso.html#art_42" target="_blank">42</a>  . Krivičnog zakonika Crne Gore i <a href="/zkp#art_374" target="_blank">čl. 374. Zakonika o krivičnom postupku</a> <br><br> O S U Đ U J E<br><br> NA KAZNU ZATVORA u trajanju od 6 (šest) mjeseci u koju kaznu mu se ima uračunati vrijeme provedeno u pritvoru od 20.08.2018.g. do 05.10.2018.g.<br><br> Da plati na ime troškova krivičnog postupka iznos od 250,00 eura, u korist Budžeta Crne Gore<br><br> Da plati na ime paušala iznos od 80,00 eura, u korist Budžeta Crne Gore, sve u roku od 15 dana po pravosnažnosti ove presude.<br><br> O b r a z l o ž e nj e Osnovno državno tužilaštvo iz Rožaja , podnijelo je ovome sudu optužni predlog Kt.br. 144/18 od 04.08.2018.g. protiv okrivljenog E. G. , zbog krivičnog djela davanje mita iz <a href="../../law_html/criminal_law_acoma_ntoso.html#art_424_para_2" target="_blank">čl. 424. st. 2. Krivičnog Zakonika</a>  Crne Gore (KZCG).<br><br> Na glavnom pretresu državni tužilac je ostao pri podnijetom optužnom predlogu, te je predložio da sud okrivljenog oglasi krivim zbog krivičnog djela koje mu je optužbom stavljeno na teret i osudi ga na kaznu zatvora u trajanju od šest mjeseci.<br><br> Branilac okrivljenog adv. Nušo Kalač , je u završnoj riječi predložio da sud njegovog branjenika oslobodi od optužbe, a ako ga oglasi krivim da ga što blaže kazni jer na njegovoj strani postoje brojne olakšavajuće okolnosti.<br><br> Okrivljeni je u svojoj odbrani istakao da je dana 20.08.2018.g. u Rožajama oko 11,15 h došao u MUP-u CG Filijala za građanska stanja i lične isprave Rožaje , radi zamjene pasoša, lične karte izdatih od ove Flijale i prenošenja podataka iz bosanske vozačke dozvole u crnogorsku dozvolu. Službenik Filijale H. M. ga je uputio da plati taksu, što je on i učinio i nakon uplate takse službeniku je predao crnogorski pasoš u kojem su se nalazili vozačka dozvola, lična karta, ljekarsko uvjerenje, četiri uplatnice i bosanska vozačka dozvola. U pasošu se slučajno našla i novčanica od 10,00 eura koja mu je preostala od uplate plaćene takse, te kada je H. otvorio pasoš i vidio ovu novčanicu pitao ga je &quot;Šta je ovo?&quot;, na šta mu je on odgovorio &quot;to je tvoja nafaka, ja te častim&quot;. Službenik mu je tada vratio ovih 10,00 eura i kazao mu: &quot;ja primam platu za svoj posao i ne tražim nikakvu čast&quot;, a zatim je za trenutak napustio radno mjesto, a kada se vratio kazao mu je da napiše izjavu da nije državljanin BiH da bi odlučio o zahtjevu za prenošenje podataka o položenoj &quot;D&quot; kategoriji iz bosanske vozačke dozvole u crnogorsku vozačku dozvolu, a kada je napisao izjavu uputio ga je kod načelnika koji mu je više puta kazao da je pokušao da podmiti njegove službenike pa mu je u revoltu rekao &quot;Biće da mu je malo bilo&quot;, a mislio je da je ovih 10,00 eura bio mali iznos za H. , a nije kazao ni njemu ni H. da su im male plate i da mu ovih 10,00 eura daje da popije kafu. Izrazio je kajanje zbog ovog što je uradio i obećao da mu se u buduće ništa slično neće desiti, pa je molio da ga sud što blaže kazni.<br><br> Po ovoj krivičnopravnoj stvari sud je izveo dokaze, saslušao svjedoke N. A. i H. M. , izvršio uvid u potvrdu o prijemu zahtjeva MUP - Filijala za građanska stanja i lične isprave Rožaje i izvršio uvid u izvod iz kaznene evidencije na ime okrivljenog.<br><br> Cijeneći iskaz okrivljenog i sve izvedene dokaze, kako pojedinačno, tako i u međusobnoj vezi, u smislu <a href="/zkp#art_370" target="_blank">čl. 370. st. 3. Zakonika o krivičnom postupku</a>  (ZKP), sud je nesumnjivo utvrdio da je okrivljeni izvršio krivično djelo koje mu je optužbom stavljeno na teret i da je zato kriv i krivičnopravno odgovoran.<br><br> Naime, iz iskaza svjedoka N. A. vidi se da je zaposlen u MUP-u CG i obavlja dužnost šefa Filijale za građanska stanja i lične isprave u Rožajama . Dana 20.08.2018.g. oko 11,15 časova službenik Filijale H. M. ga je obavijestio da mu je okrivljeni E. G. nudio mito u iznosu od 10,00 eura, tako što je ovu novčanicu stavio u pasoš koji je htio da zamijeni zbog isteka važnosti istog i kada ga je pitao &quot;šta je ovo?&quot; odgovorio mu je &quot;uzmi to, male su vam plate&quot;, što on nije prihvatio već je istu vratio. Dodao je da je okrivljeni dolazio kod njega sa zahtjevom da mu se u crnogorskoj vozačkoj dozvoli upiše &quot;D&quot; kategorija iz bosanske vozačke dozvole i kada ga je pitao: &quot;Otkud vama pravo da mojim službenicima nudite novac&quot;, on mu je odgovorio da ništa loše nije uradio, da neće da čeka red i da to tako završava i kod svih organa, te i da je tako završio i ljekarsko uvjerenje u Rožajama. Kada mu je kazao da će da obavijesti dežurnu službu u OB Rožaje, okrivljeni mu je rekao &quot;Je li vam ovo bilo malo&quot; misleći na ovih 10,00 eura koje su se nalazile u pasošu, nakon čega je pozvao službenike OB Rožaje i prijavio slučaj. Istakao je da je okrivljeni je ispunjavao sve uslove radi zamjene pasoša i tu radnju je H. morao izvršiti na zahtjev okrivljenog. Iskaz ovog svjedoka, sud je ocijenio kao objektivan i istinit, jer nalazi oslonca u iskazu svjedoka H. M. i navodima iz potvrde o prijemu zahtjeva, a djelimično i u iskazu okrivljenog u dijelu u kojem je sud isti prihvatio, tako da nema sumnje u drugačije činjenično stanje.<br><br> Iz iskaza svjedoka H. M. vidi se da je zaposlen u MUP-u CG - Filijala za građanska stanja i lične isprave u Rožajama . Dana 20.08.2018. godine, oko 11,15h, do šaltera je došao okrivljeni E.G. i predao mu pasoš, u kojem se nalazila njegova lična karta i vozačka dozvola, kao i papirna novčanica od 10,00 eura. Kada je vidio ovu novčanicu pitao je okrivljenog &quot;šta je ovo, šta će ti ovih 10,00 eura ovdje?&quot;, na šta mi je on odgovorio &quot;da popiješ kafu, male su vam plate&quot;. Kazao mu je da nema potrebe da mu daje novac, jer za svoj rad prima platu i vratio mu novčanicu, koju je on stavio u svoj džep, o čemu je obavijestio načelnika. Dodao je da su bili ispunjeni svi zakonski uslovi za zamjenu ovog pasoša, te bi tu radnju morao izvršiti po službenoj dužnosti na zahtjev stranke. Okrivljeni je nakon toga predao bosansku vozačku dozvolu i kazao mu &quot;tražim od vas da mi se unese D kategorija iz bosanske vozačke dozvole u crnogorsku&quot;, pa kada mu je kazao da to ne može da učini on je pošao kod načelnika i kada se vratio napisao je izjavu da nema bosansko državljanstvo niti prebivalište u BiH i ponovo pošao kod načelnika, koji ga je naknadno upoznao da se okrivljeni bahato ponašao i da mu je kazao &quot;zar vam je ovo malo&quot;, a mislio je na ovu novčanicu, nakon čega je načelnik slućaj prijavio policiji. Iskaz ovog svjedoka, sud je ocijenio kao objektivan i istinit, jer nalazi oslonca u iskazu svjedoka N. A. i navodima iz potvrde o prijemu zahtjeva, a djelimično i u iskazu okrivljenog u dijelu u kojem je sud isti prihvatio, tako da nema sumnje u drugačije činjenično stanje.<br><br> Iz potvrde o prijemu zahtjeva MUP-a Filijale za građanska stanje i lične isprave vidi se da je E. G. dana 20.08.2018. godine ovom organu predao zahtjev za izdavanje lične karte, izdavanje pasoša i izdavanje vozačke dozvole, a koji dokaz je sud u potpunosti prihvatio jer u saglasnosti sa drugim dokazima izvedenim tokom postupka.<br><br> Iz izvoda iz kaznene evidencije na ime okrivljenog da je isti osuđivan presudom Temeljnog sodišća Novo mesto K.br. 322/79, pravosnažna 04.03.1980.g. zbog krivičnog djela iz čl. 56. KZ koja je preinačena presudom Višeg suda u Ljubljani, na kaznu zatvora u trajanju od 2 godine i 10 mjeseci, Temeljnog sodišča Novo mesto K.br. 505/79, pravosnažna 05.09.1979.g. zbog krivičnog djela iz čl. 171. i 186. KZ na kaznu zatvora u trajanju od 2 godine i 10 mjeseci. Ovaj dokaz sud je ocijenio kao jasan, određen i ničim doveden u sumnju.<br><br> Sud je cijenio iskaz okrivljenog, u dijelu u kojem ne spori da je kritičnog dana službeniku Filijale za građansko stanje i lične isprave H. M. predao pasoš radi zamjene zbog isteka važnosti u kojem se nalazila novčanica od 10,00 eura, te da mu je H. vratio novčanicu koju je on stavio u džep. Ne spori ni da je šefu Filijale N. A. koji mu je kazao da pokušava da podmiti njegove službenike rekao &quot;biće da mu je bilo malo&quot; a mislio je da je ovih 10,00 eura bio mali iznos za H. , pa je njegov iskaz u ovom dijelu prihvatio jer isti nalazi oslonca u dokazima izvedenim u postupku.<br><br> Međutim, iskaz okrivljenog u dijelu u kojem navodi da se novčanica od 10,00 eura slučajno našla u pasošu i da nije imao namjeru da podmiri službenika H. M. , te da istom nije kazao da su im male plate i da ovih 10,00 eura daje da popiju kafu, kao i u dijelu da je zajedno sa crnogorskim pasošom predao i bosansku vozačku dozvolu, sud nije prihvatio, jer je njegov iskaz u ovom dijelu neobjektivan, neuvjerljiv i opovrgnut iskazom saslušanih svjedoka N. A. i H. M. , kojima je sud poklonio punu vjeru.<br><br> U konkretnom slučaju okrivljeni je postupao u uračunljivom stanju, jer je mogao da shvati značaj svog djela i upravlja svojim postupcima. Postupao je i sa direktnim umišljajem, jer je bio svjestan svog djela tj. svjestan da neposredno daje mito službenom licu da izvrši službenu radnju koju bi morao izvršiti i to je htio, a bio je svjestan i da je njegovo djelo zabranjeno.<br><br> Dakle, u postupku je utvrđeno da je okrivljeni dana 20.08.2018. godine u Rožajama, oko 11,15h u uračinljivom stanju, svjestan svog djela čije je izvršenje htio, iako je znao da je njegovo djelo zabranjeno, neposredno dao mito službenom licu MUP-a Crne Gore - Filijale za građanska stanja i lične isprave H. M. , da izvrši službenu radnju koju bi morao izvršiti, na način što je istom predao pasoš radi zamjene zbog isteka važnosti u kome se nalazila novčanica od 10,00€, pa kada ga je H. upitao &quot;šta je ovo, šta će ti ovih 10eura ovdje&quot;, okrivljeni je odgovorio &quot;da popiješ kafu, male su vam plate&quot;, koju novčanicu Haris nije prihvatio, već mu je vratio.<br><br> Pravnom ocjenom utvrđenog činjeničnog stanja, sud je našao da su u radnjama okrivljenog sadržani svi bitni elementi krivičnog djela davanje mita iz <a href="../../law_html/criminal_law_acoma_ntoso.html#art_424_para_2" target="_blank">čl. 424. st. 2. KZCG</a>  .<br><br> Sa navedenih razloga sud nije prihvatio tezu odbrane okrivljenog da njegov branjenik nije izvršio krivično djelo koje mu je optužbom stavljeno na teret.<br><br> Za izvršeno krivično djelo sud je okrivljenog oglasio krivim i osudio ga na kaznu zatvora u trajanju od 6 (šest) mjeseci, u koju kaznu mu se, na osnovu <a href="../../law_html/criminal_law_acoma_ntoso.html#art_51" target="_blank">čl. 51. KZCG</a>  , ima uračunati vrijeme provedeno u pritvoru od 20.08.2018. do 05.10.2018. godine.<br><br> Prilikom odlučivanja o izboru vrste i visine kazne, sud je imao u vidu, težinu izvršenog krivičnog djela, stepen krivice okrivljenog, jačinu ugrožavanja zaštićenog dobra, okolnosti pod kojima je djelo izvršeno, cijeneći pritom kao olakšavajuću okolnost kajanje i obećanje da ubuduće neće vršiti bilo kakva krivična djela, dok je kao otežavajuću okolnost cijenio njegovu raniju osuđivanost, pa je sud imajući pritom u vidu svrhu kažnjavanja iz <a href="../../law_html/criminal_law_acoma_ntoso.html#art_32" target="_blank">čl. 32 KZCG</a>  u okviru opšte svrhe krivičnih sankcija iz <a href="../../law_html/criminal_law_acoma_ntoso.html#art_4" target="_blank">čl. 4. istog zakonika</a>  , našao da je imalo mjesta izricanju ovakve vrste i visine kazne ubijeđen da će izrečena kazna zatvora u naznačenom trajanju u dovoljnoj mjeri uticati na okrivljenog da ubuduće ne vrši bilo kakva krivična djela i da će vaspitno djelovati na druge da ne čine ista ili slična djela.<br><br> Na osnovu <a href="/zkp#art_229" target="_blank">čl. 229.</a>  u vezi <a href="/zkp#art_226" target="_blank">čl. 226. st. 2. tač. 7. i st. 4. ZKP</a>  , sud je obavezao okrivljenog da plati na ime troškova krivičnog postupka iznos od 250,00 eura, u korist Budžeta Crne Gore, koji troškovi se odnose na ime troškova za odbranu okrvljenog pred ODT-om od strane branioca postavljenog po službenoj dužnosti.<br><br> Na osnovu <a href="/zkp#art_226" target="_blank">čl. 226. st. 2. tač. 9. i st. 3. ZKP</a>  , sud je obavezao okrivljenog da plati na ime paušala iznos od 80,00 eura, u korist budžeta Crne Gore a ovo imajući u vidu trajanje i složenost postupka kao i imovno stanje okrivljenog.<br><br> Sa izloženog odlučeno je kao u dispozitivu ove presude.<br><br> OSNOVNI SUD U ROŽAJAMA Dana 05.10.2018.godine.<br><br> Zapisničar,                                                                      S U D I J A, Jasmina Nurković s.r. Milosav Zekić s.r.<br><br> PRAVNA POUKA: Protiv ove presude može se izjaviti žalba u roku od 8 dana od dana prijema iste i to Višem sudu u Bijelom Polju, a preko ovog suda.
    </body>
    </html>
    